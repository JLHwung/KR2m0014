# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:20.695965
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷一百五十二
<pb:KR2m0014_WYG_152-1a>¶
欽定四庫全書¶
欽定續文獻通考卷一百五十二¶
　經籍考¶
　　經(禮/)¶
宋¶
袁甫蒙齋中庸講義四卷¶
　甫字廣微鄞縣人嘉定進士官至吏部侍郎兼國子¶
　監祭酒權兵部尚書諡正肅¶
<pb:KR2m0014_WYG_152-1b>¶
黎立武中庸指歸一卷　中庸分章一卷　大學發微¶
一卷　大學本㫖一卷¶
　立武字以常號元中子新喻人咸淳進士官國子司¶
　業宋亡不仕閒居三十年以終¶
　　趙秉文序畧曰中庸指歸首以正位居體釋所以¶
　　名中之義其説曰乾九二人道之始故稱龍徳正¶
　　中中之體也坤六五心君之位故稱黄中通理中¶
　　之位也帝降衷民受中萬化之所由出也作大學¶
<pb:KR2m0014_WYG_152-2a>¶
　　發微曰大學曾子之書一書之功在于止善止善¶
　　之説葢取諸艮曾子嘗稱艮象曰君子思不出其¶
　　位厥㫖甚深所謂一以貫之者此也夫易冒天下¶
　　之道中庸大學實出于易先生提綱舉要統宗會¶
　　元由是天人相與之際體用一原之實照徹無間¶
　　既又原作者之意為中庸分章以見繩聯珠貫之¶
　　妙據舊文之古為大學本㫖以訂夫更定錯簡之¶
　　疑備論詳説歸其有極先生有功于聖門有賜于¶
<pb:KR2m0014_WYG_152-2b>¶
　　後學可謂逺且大矣¶
　　朱彜尊曰黎氏中庸分為十五章自天命之謂性¶
　　至萬物育焉為第一章仲尼曰至唯聖者能之為¶
　　第二章君子之道費而隠至察乎天地為第三章¶
　　子曰道不逺人至胡不慥慥爾為第四章君子素¶
　　其位而行至反求諸其身為第五章君子之道至¶
　　父母其順矣乎為第六章子曰鬼神之為徳至治¶
　　國其如示諸掌乎為第七章哀公問政至不誠乎¶
<pb:KR2m0014_WYG_152-3a>¶
　　身矣為第八章誠者天之道也至明則誠矣為第¶
　　九章唯天下至誠至故至誠如神為第十章誠者¶
　　自成也至純亦不已為第十一章大哉聖人之道¶
　　至而蚤有譽于天下者也為第十二章仲尼祖述¶
　　堯舜至此天地之所以為大也為第十三章唯天¶
　　下至聖至其孰能知之為第十四章詩曰衣錦尚¶
　　絅至無聲無臭至矣為第十五章各繪一圖大指¶
　　謂中庸之道出于易葢主郭氏父子兼山白雲之¶
<pb:KR2m0014_WYG_152-3b>¶
　　説者¶
　　又曰黎氏大學其詮格物致知云格物即物有本¶
　　末之物致知即知所先後之知葢通徹物之本末¶
　　事之終始而知用力之先後耳夫物孰有出于身¶
　　心家國天下之外者哉天下之本在國國之本在¶
　　家家之本在身身之主在心心之發為意此物之¶
　　本末也誠而正正而修修而齊齊而治治而平此¶
　　事之終始也本始先也末終後也而曰知所先後¶
<pb:KR2m0014_WYG_152-4a>¶
　　者其究在乎知止而已其後心齋王艮亦云格物¶
　　者格其物有本末之物致知者致其知所先後之¶
　　知心齋雖為姚江之學而其論格物與師説不同¶
　　語本于黎氏也¶
張虙月令解十二卷¶
　虙字子宓慈谿人慶元進士官至國子監祭酒諡文¶
　靖¶
　　史傳略曰端平元年虙為國子司業兼侍講謂月¶
<pb:KR2m0014_WYG_152-4b>¶
　　令之書雖出于吕不韋然人主後天而奉天時此¶
　　書不為無助乃為月令解十二卷以進¶
謝枋得批㸃檀弓二卷¶
　枋得字君直號疊山信州弋陽人寶祐進士累官江¶
　　西招諭使事迹具宋史忠義𫝊¶
金履祥大學疏義一卷¶
　履祥見書類¶
元¶
<pb:KR2m0014_WYG_152-5a>¶
呉澄禮記纂言三十六卷　月令七十二候集解一卷¶
　澄見史類¶
　　澄自序略曰小戴記三十六篇澄所序次漢興得¶
　　先儒所記禮書二百餘篇大戴氏刪合為八十五¶
　　小戴氏又損益為四十三曲禮檀弓雜記分上下¶
　　馬氏增以月令明堂位樂記鄭氏為之注總四十¶
　　九篇諸篇出于先儒著作之全書者無幾多是記¶
　　者旁搜博採勦取殘篇斷簡薈萃成書無復詮次¶
<pb:KR2m0014_WYG_152-5b>¶
　　讀者毎病其雜亂而無章朱子嘗與東萊先生吕¶
　　氏商訂三禮篇次欲取戴記中有闗于儀禮者附¶
　　之經其不係于儀禮者仍别為記吕氏旣不及答¶
　　而朱子又不及為幸其大綱存于文集猶可考也¶
　　晚年編校儀禮經傳則其條例與前所商訂又不¶
　　同矣其間所附戴記數篇或削本篇之文而附以¶
　　他篇之文今則不敢改正就本文科分櫛剔以類¶
　　相從俾其上下章文意聯屬章之大㫖標識于左¶
<pb:KR2m0014_WYG_152-6a>¶
　　庶讀者開卷瞭然若其篇第則大學中庸程子朱¶
　　子既表章之與論語孟子並而為四書固不容復¶
　　附之禮篇而投壺奔喪禮之正經亦不可以雜之¶
　　于記其冠義昏義鄉飲酒義射義燕義聘義六篇¶
　　正釋儀禮别輯為傳以附經後此其外猶三十六¶
　　篇曰通禮者九曲禮内則少儀玉藻通記大小儀¶
　　文而深衣附焉月令王制專記國家制度而文王¶
　　世子明堂位附焉曰喪禮者十有一喪大記雜記¶
<pb:KR2m0014_WYG_152-6b>¶
　　喪服小記服問檀弓曽子問六篇記喪而大傳間¶
　　傳問喪三年問喪服四制五篇則喪之義也曰祭¶
　　禮者四祭法一篇記祭而郊特牲祭義祭統三篇¶
　　則祭之義也曰通論者十有二禮運禮器經解一¶
　　類哀公問仲尼燕居孔子閒居一類坊記表記緇¶
　　衣一類儒行自為一類學記樂記其文雅馴非諸¶
　　篇比則以為是書之終嗚呼由漢以來此書千有¶
　　餘嵗矣其顛倒糾紛至朱子始欲為之是正而未¶
<pb:KR2m0014_WYG_152-7a>¶
　　及竟豈無所望于後之人歟用敢竊取其意修而¶
　　成之¶
陳㵆禮記集説十卷¶
　㵆字可大江西都昌人父大猷號東齋饒雙峯弟子¶
　著書傳會通十一卷尤精于禮㵆承家學作集説學¶
　者號雲莊先生從祀孔子廟庭¶
　　㵆自序略曰戴記四十九篇雖純駁不同然義之¶
　　同異淺深誠未易言也鄭氏祖䜟緯孔疏惟鄭之¶
<pb:KR2m0014_WYG_152-7b>¶
　　從雖有他説不復收載固為可恨然其灼然可據¶
　　者不可易也近世應氏集解于雜記大小記諸篇¶
　　皆缺而不釋噫慎終追逺其闗于人倫世道非細¶
　　故而可略哉先君子師事雙峯先生十有四年以¶
　　是經三領鄉書為名進士所得于師門講論甚多¶
　　中罹煨燼隻字不遺不肖孤僭不自量薈萃衍繹¶
　　而附以臆見名曰禮記集説葢欲以坦明之説使¶
　　初學讀之即了其義庶幾章句通則蘊奥自見正¶
<pb:KR2m0014_WYG_152-8a>¶
　　不必髙為議論而卑視訓詁之辭也¶
景星大學中庸集説啟蒙二卷¶
　星號衲菴餘姚人¶
中庸合註一卷¶
　不著撰人名氏前有呉澄序¶
明¶
禮記大全三十卷¶
　胡廣等奉敕撰¶
<pb:KR2m0014_WYG_152-8b>¶
魏校大學指歸二卷附考異一卷¶
　校見周禮類¶
廖紀大學管窺一卷　中庸管窺一卷¶
　紀字時陳號龍灣東光人𢎞治進士官至吏部尚書¶
　諡靖僖¶
穆孔暉大學干慮一卷¶
　孔暉字元庵堂邑人𢎞治進士官至翰林院侍講學¶
　士諡文簡¶
<pb:KR2m0014_WYG_152-9a>¶
楊慎檀弓叢訓二卷¶
　慎字用修號升菴新都人正徳辛未進士第一授翰¶
　林院修撰以諫大禮謫戍滇中¶
戴冠禮記集説辨疑一卷¶
　冠字章甫長洲人以選貢授紹興府訓𨗳¶
黄乾行禮記日録三十卷¶
　乾行字玉巖又字大同福寧人嘉靖進士累官重慶¶
　府知府¶
<pb:KR2m0014_WYG_152-9b>¶
宗周就正録禮記會要六卷¶
　周字維翰興化人嘉靖舉人官知府¶
王覺禮記明音二卷¶
　覺號溝東山隂人江南通志作武進人嘉靖進士¶
徐師曽禮記集註三十卷¶
　師曾見易類¶
聞人徳行禮記要㫖補十卷¶
　徳行字越望餘姚人嘉靖進士¶
<pb:KR2m0014_WYG_152-10a>¶
徐養相禮記輯覽八卷¶
　養相睢陽衛籍鳯陽人嘉靖進士¶
馬時敏禮記中説三十六卷¶
　時敏字晉卿陳留人隆慶時貢生¶
李經綸大學稽中傳三卷¶
　經綸字大經號寅清南豐人正嘉間諸生¶
蔡悉大學注一卷¶
　悉見書類¶
<pb:KR2m0014_WYG_152-10b>¶
劉元卿大學新編五卷¶
　元卿見易類¶
方時化中庸㸃綴一卷¶
　時化見易類¶
郝敬禮記通解二十二卷¶
　敬見易類¶
朱泰貞禮記意評四卷¶
　泰貞字道子海鹽人萬厯進士官監察御史¶
<pb:KR2m0014_WYG_152-11a>¶
湯三才禮記新義三十卷¶
　三才字中立丹陽人¶
姚舜牧禮記疑問十二卷¶
　舜牧見易類¶
童維岩禮記新裁三十六卷¶
　維岩字叔嶷錢塘人¶
姚應仁檀弓原二卷　大學中庸讀二卷¶
　應仁字安之徽州人¶
<pb:KR2m0014_WYG_152-11b>¶
張鳯翔禮經集註十七卷¶
　鳯翔字蓬元堂邑人萬厯進士官至兵部尚書¶
楊梧禮記説義集訂二十四卷¶
　梧字鳯閣一字嶧珍徑陽人萬厯舉人官青州府同¶
　知¶
湯道衡禮記纂注三十卷¶
　道衡字平子丹陽人萬厯進士官至僉都御史巡撫¶
　甘肅¶
<pb:KR2m0014_WYG_152-12a>¶
陳鴻恩禮記手書十卷¶
　鴻恩黄岡人萬厯舉人¶
林兆珂檀弓述注二卷¶
　兆珂見詩類¶
陳與郊檀弓輯注二卷¶
　與郊字子野海寧人萬厯進士官至太常寺少卿¶
趙南星學庸正説三卷¶
　南星字夢白號儕鶴髙邑人萬厯進士官至吏部尚¶
<pb:KR2m0014_WYG_152-12b>¶
　書以忤魏忠賢削籍謫戍崇禎初追諡忠毅¶
劉斯源大學古今通義十二卷¶
　斯源字憲仲臨潁人¶
徐昭慶檀弓通二卷¶
　昭慶見周禮類¶
黄道周月令明義四卷　表記集傳二卷　坊記集傳¶
二卷　緇衣集傳四卷　儒行集傳二卷¶
　道周見易類¶
<pb:KR2m0014_WYG_152-13a>¶
　　鄭開極月令明義序略曰石齋先生月令明義以¶
　　二十四氣歸于中五洛書以九律吕以八嵗閏以¶
　　成厯象以定故有氣侯生合之圖禮樂之作本于¶
　　五行行政施令本于易象中星既定四方為則故¶
　　有中星卦體之圖王道首重農事致治在乎得人¶
　　得失在乎法古凡古今之建言行事合于月令者¶
　　悉附焉¶
　　又表記坊記緇衣儒行集傳序略曰孔子之語言¶
<pb:KR2m0014_WYG_152-13b>¶
　　問難其門弟子備録而無遺魯論孝經而外見于¶
　　曲臺所載表記坊記緇衣儒行諸篇葢聖人以是¶
　　非予奪立天下之坊以立身踐言正天下之表好¶
　　賢則其表益端知人則其坊益慎石齋先生集傳¶
　　之義其在斯乎學者以存誠為表以遏欲為坊好¶
　　徳以法緇衣力學以敦儒行由是而揚廷致用青¶
　　史流徽也而所望于修身踐言者則尤取乎儒行¶
　　焉¶
<pb:KR2m0014_WYG_152-14a>¶
　　道周儒行集傳自序略曰古未有稱儒者魯之稱¶
　　儒有道藝之臣伏而未仕者也其首行曰待聘待¶
　　問待舉待取者需也故儒之為言需也易曰雲上¶
　　于天需天下所待其膏雨者也而説者以為柔懦¶
　　故天下無知儒者也天子無儒臣則道義不充禮¶
　　樂不作亂賊恒有天下無儒學則驕慢上陳貪鄙¶
　　下行冦攘穿窬竊于髙位而賢人之徳業皆熄矣¶
　　仲尼故舉十七種以明之先于學問衷于忠信而¶
<pb:KR2m0014_WYG_152-14b>¶
　　歸之于仁故仁者儒者之質也夫子旣知儒之實¶
　　不疑于名因而求之得其數種皆足以為治其無¶
　　當于是雖習章句被文繡皆小人之儒也使後之¶
　　天子循名考實知人善任為天下得人不以爵禄¶
　　為宵小僥倖不以黼黻驕于士大夫故其懸鑑甚¶
　　定取舍甚辨則備取諸此也¶
許兆金説禮約十七卷¶
　兆金字丙仲餘姚人天啟時貢生官弋陽縣知縣¶
<pb:KR2m0014_WYG_152-15a>¶
楊鼎熙禮記敬業八卷¶
　鼎熙字輯庵京山人崇禎舉人¶
朱朝瑛讀禮記略記(無卷/數)¶
　朝瑛見易類¶
牛斗星檀弓評二卷¶
　斗星里貫無考嘗補訂陳禹謨四書名物考葢天崇¶
　間人也¶
謝文洊學庸切已録二卷¶
<pb:KR2m0014_WYG_152-15b>¶
　文洊字約齋號程山南豐人¶
　　以上禮類¶
宋¶
傅崧卿夏小正戴氏傳四卷¶
　崧卿字子駿山隂人舉進士累官給事中¶
　　崧卿自序略曰崧卿少時讀禮記至孔子得夏時¶
　　于杞鄭氏注曰夏四時之書也其存者有小正而¶
　　鄭注月令引小正者八辭大抵約嚴不類秦漢以¶
<pb:KR2m0014_WYG_152-16a>¶
　　來文章信其為有夏氏之遺書顧欲睹其全未之¶
　　得政和中閲外兄闗澮藏書始得而讀之葢夏之¶
　　月令也闗本合傳為一卷而不著作傳人名氏案¶
　　漢唐藝文志不載惟隋志有其目曰夏小正一卷¶
　　戴徳撰疑所藏即此書後讀孔頴達之禮記正義¶
　　其疏月令注曰夏小正大戴禮之篇名也因求集¶
　　賢所藏大戴禮版本參較信然漢唐志既録戴氏¶
　　禮矣此書宜不别見抑不知取戴禮為此書自何¶
<pb:KR2m0014_WYG_152-16b>¶
　　代意者隋重賞以求逸書進書者遂多以徼賞¶
　　帛故離析篇目而為此乎有司受此又不加辨而¶
　　作志者亦不復考且小正夏書徳所撰傳爾而隋¶
　　志云然可謂疏矣徳西漢梁人與聖俱受禮后蒼¶
　　號大戴嘗為信都太傅而集賢大戴禮其前乃云¶
　　漢九江太守戴徳撰以儒林傳考之為九江太守¶
　　者聖也書藏集賢葢久無有正其訛謬者使世無¶
　　漢史而大戴禮獨亡後人詎復有知徳為信都太¶
<pb:KR2m0014_WYG_152-17a>¶
　　傅者與由是知前代書因陋承訛流傳及今不可¶
　　復辨者葢多矣豈特是書也哉闗本戴禮皆以夏¶
　　小正文錯諸傳中渾渾之書雜以漢儒文詞純駁¶
　　弗類且所訓義有失本㫖者乃倣左氏春秋例正¶
　　文在前而附以傳自為一篇凡十有三篇釐為四¶
　　卷名曰夏小正戴氏傳闗本簡編失倫悉以大戴¶
　　禮是正兩書互有得失或字衍脱不同則擇其善¶
　　者從之仍注其下而闕其可疑者大戴禮無注釋¶
<pb:KR2m0014_WYG_152-17b>¶
　　闗本注釋二十三處懼與今注相糅則云舊注别¶
　　之來者宜詳焉¶
　　以上附録大戴禮¶
宋¶
禮經奥㫖一卷¶
　舊題鄭樵撰¶
　　(臣/)等謹案其文即六經奥論之一六經奥論為危¶
　　邦輔所作託之鄭樵此摘其一卷别立書名尤偽¶
<pb:KR2m0014_WYG_152-18a>¶
　　中之偽也¶
三禮考一卷¶
　舊題真徳秀撰¶
　　(臣/)等謹案是書諸家書目不著録惟曺溶學海類¶
　　編載之書止五頁内引元邱葵更定周禮及呉澄¶
　　三禮考注其偽不待辨也¶
元¶
呉澄三禮考注六十四卷¶
<pb:KR2m0014_WYG_152-18b>¶
　澄見易類¶
　　楊士奇跋略曰呉文正公澄用朱子之意考定為¶
　　儀禮十七篇儀禮逸經八篇儀禮傳十篇周官六¶
　　篇考工記别為一篇見公文集中三禮敘録及虞¶
　　文靖公行狀嘗聞故老吾邑康震宗武受學于公¶
　　元季兵亂其書藏康氏亂後郡中晏璧彦文從康¶
　　之孫求得之遂掩為已有余近于鄒侍講仲熙家¶
　　見璧所録初本注内有稱澄曰者皆改作先君曰¶
<pb:KR2m0014_WYG_152-19a>¶
　　稱澄案者改作愚謂用粉塗其舊而書之其迹隱¶
　　隱可見至後曲禮八篇皆無所塗改與向所聞頗¶
　　同遂與鄒各録一本凡其塗改者皆從舊書之而¶
　　參之敘録其篇數増損不同敘録補逸經八篇投¶
　　壺奔喪公冠諸侯遷廟諸侯釁朝之外中霤禘于¶
　　太廟王居明堂三篇其經亡矣篇題僅見于鄭注¶
　　片言隻字之未泯者必收拾而不敢遺今此書逸¶
　　禮止六篇而中霤禘于太廟其篇題皆不著敘録¶
<pb:KR2m0014_WYG_152-19b>¶
　　儀禮傳十篇此書増入服義喪大記喪義祭法祭¶
　　義五篇敘録正經及傳之外其餘悉歸之戴記此¶
　　書傳後復増曲禮八篇凡増十三篇其中固有載¶
　　入禮記纂言不當復出也文正分禮記為經義為¶
　　傳今此書禮義悉混淆無别又其卷首亦載敘録¶
　　而與卷中自有不合者決非其孫富所為豈璧所¶
　　増耶¶
　　鄭瑗曰三禮考注或謂非呉文正公書考公年譜¶
<pb:KR2m0014_WYG_152-20a>¶
　　行狀皆不言嘗注此書楊萬里謂其編次時與三¶
　　禮敘録不同予案巵言集周禮敘録但云冬官雖¶
　　缺今姑仍其舊而考工記别為一卷附之經後今¶
　　此書篇首亦載敘録乃更之曰冬官雖缺以尚書¶
　　周官考之冬官司空掌邦土而雜于地官司徒掌¶
　　邦教之中今取其掌邦土之官列于司空之後庶¶
　　乎冬官不亡巵言敘録云儀禮傳十篇澄所纂次¶
　　而此書十字下乃加五字此葢或者欲附㑹此書¶
<pb:KR2m0014_WYG_152-20b>¶
　　出于公手故揭公敘録置之篇首又從而附益之¶
　　耳且觀其考次亦不能無可疑者如春官大司樂¶
　　之下皆取而歸之司徒地官中小司徒之職則取¶
　　而歸之司空然觀周書穆王命君牙為司徒而有¶
　　祁寒暑雨小民怨咨思艱圖易民乃寧之語又云¶
　　宗伯治神人和上下周禮春官大宗伯之職亦云¶
　　以天産作隂徳以中禮防之以地産作陽徳以和¶
　　樂防之以禮樂合天地之化百物之産以事鬼神¶
<pb:KR2m0014_WYG_152-21a>¶
　　以諧萬民以致百物與周書之言實相表裏由是¶
　　觀之則司徒豈專掌教而不及飬宗伯豈專掌禮¶
　　而不及樂乎敘録所纂儀禮逸經文僅存者止五¶
　　篇公冠諸侯遷廟諸侯釁廟投壺奔喪也云中霤¶
　　禘于太廟王居明堂三篇其經亡矣此乃以大戴¶
　　明堂篇補王居明堂其詞云朱草日生一葉至十¶
　　五日生十五葉十六日一葉落終而復始此緯書¶
　　野史之説皇皇禮經而有是乎其以公符補公冠¶
<pb:KR2m0014_WYG_152-21b>¶
　　雖公之意然篇中雜記周成王漢成帝之冠詞其¶
　　非古經之文明矣公平昔深惡經傳之混淆豈若¶
　　是雜亂而無區别乎予嘗謂諸侯遷廟釁廟奔喪¶
　　投壺四篇猶略存經之髣髴以之補經尚不能不¶
　　起人之疑公符明堂之不可補經也明矣¶
汪克寛禮經補逸九卷¶
　克寛字徳輔祁門人泰定丙寅舉于鄉元亡不仕明¶
　初徴修元史以老疾辭歸洪武五年卒于家事蹟具¶
<pb:KR2m0014_WYG_152-22a>¶
　明史儒林傳¶
　　克寛自序曰自樂亡而經行于世惟五易詩書春¶
　　秋雖其中不無殘闕而未若禮經甚焉然三百三千¶
　　不傳葢十之八九矣朱子嘗定四經謂三禮體大¶
　　未易緒正晩年惓惓是書未就而沒遂為萬世缺¶
　　典克寛伏讀而加惋惜焉世之三禮所傳曰周禮¶
　　曰儀禮曰禮記其實禮記乃儀禮之傳儀禮乃周¶
　　禮之節文而三禮之要則存乎吉凶軍賓嘉五禮¶
<pb:KR2m0014_WYG_152-22b>¶
　　之别也何則吉禮之别十有二以禋祀祀昊天上¶
　　帝以實柴祀日月星辰以槱燎祀司中司命飌師¶
　　雨師以血祭祭社稷五祀五嶽以貍沈祭山林川¶
　　澤以疈辜祭四方百物以肆獻祼享先王以饋食¶
　　饗先王以祠春饗先王以禴夏饗先王以嘗秋饗¶
　　先王以烝冬饗先王凶禮之别有五以喪禮哀死¶
　　亡以荒禮哀凶札以弔禮哀禍烖以禬禮哀圍敗¶
　　以恤禮哀寇亂賓禮之别有八春見曰朝夏見曰¶
<pb:KR2m0014_WYG_152-23a>¶
　　宗秋見曰覲冬見曰遇時見曰㑹殷見曰同時聘¶
　　曰問殷覜曰視軍禮之别有五以大師之禮用衆¶
　　以大均之禮恤衆以大田之禮簡衆以大役之禮¶
　　任衆以大封之禮合衆嘉禮之别有六以飲食之¶
　　禮親宗族兄弟以昏冠之禮親成男女以賓射之¶
　　禮親故舊朋友以饗燕之禮親四方賓客以脤膰¶
　　之禮親兄弟之國以賀慶之禮親異姓之國此其¶
　　大較也然儀禮十七篇吉禮之存惟特牲饋食篇¶
<pb:KR2m0014_WYG_152-23b>¶
　　乃侯國之士祭祖廟之禮少牢饋食及有司徹篇¶
　　乃諸侯卿大夫祭祖禰廟之禮凶禮之存惟士相¶
　　見服篇乃制尊卑親疏冠絰衣服之禮士喪禮篇¶
　　乃士喪其親自始死至既殯之禮士虞禮篇乃士¶
　　既葬其親迎精而返日中而祭于殯宫之禮賔禮¶
　　之存惟士相見禮篇乃士以職位相親始承贄相¶
　　見之禮聘禮篇乃諸侯相交久無事使相問之禮¶
　　覲禮篇乃諸侯秋朝天子之禮嘉禮之存惟冠禮¶
<pb:KR2m0014_WYG_152-24a>¶
　　篇乃士之子始加冠之禮士之昏禮篇乃士娶妻¶
　　之禮鄉飲酒禮篇乃鄉大夫賓興賢能飲酒之禮¶
　　鄉射禮篇乃士為州長㑹民射于州序之禮燕禮¶
　　篇乃諸侯燕饗其臣之禮大射儀篇乃諸侯將有¶
　　祭祀之禮與羣臣燕飲之禮公食大夫禮篇乃諸¶
　　侯以禮食鄰國小聘大夫之禮自此之外如朝覲¶
　　㑹同郊祀大饗帝大喪之禮葢皆亡逸况軍禮無¶
　　存非闗細故此豈散逸已在于夫子正禮之前哉¶
<pb:KR2m0014_WYG_152-24b>¶
　　是以當時吉禮之失如魯君之郊僣天子之禮孟¶
　　獻子之禘七月而為之夏父弗綦躋僖公而逆祀¶
　　三桓大夫立公廟于私家管仲鏤簋朱紘晏平仲¶
　　豚肩不掩豆至于太廟説笏與燔柴于奥諸侯宫¶
　　縣而祭以白牡之類是也凶禮之失如子路姊喪¶
　　過而弗除子上母死而不喪成人兄死不為衰有¶
　　為慈母練冠為妾齊衰者有居喪沐浴佩玉與浴¶
　　于㸑室者有朝祥而暮歌與旣祥而絲屨組纓者¶
<pb:KR2m0014_WYG_152-25a>¶
　　以至小斂而奠于西方既祖而反柩受弔有以大¶
　　夫而遣車一乗有葬其夫人而醯醢百甕之類是¶
　　也賓禮之失如天子下堂而見諸侯諸侯朝覲而¶
　　私覿王王臣以私好而朝諸侯者有焉諸侯以强大¶
　　而盟天子之三公者有焉庭燎之百侯國用之繡¶
　　黼朱丹中衣大夫用之者又有焉嘉禮之失如魯¶
　　昭公娶于呉則不告于天子魯哀公為肆夏以饗¶
　　賓天子以喪賓燕者有之夫人出境而饗諸侯者¶
<pb:KR2m0014_WYG_152-25b>¶
　　有之大夫反坫與不識殽烝者又有之軍禮之失¶
　　如齊桓亟舉兵作偽主以行魯莊公及宋戰以¶
　　失御而敗戰而復矢始于升陘敗而髽弔始于臺¶
　　鮐以至蒐田不時邱甲始作之類可考也又况出¶
　　師專征習視故常爭地黷武嵗無虚日使禮經舊¶
　　典具存于當時則五禮之失豈至如是之甚哉由¶
　　是知周之叔世禮典已多散逸葢不特火于秦而¶
　　亡于漢也今考于儀禮周官大小戴記易詩書春¶
<pb:KR2m0014_WYG_152-26a>¶
　　秋傳孝經家語及漢儒紀録凡有合于禮者各著¶
　　其目列為五禮之篇名曰禮經補逸是編也于周¶
　　公經世之典雖未能極意象之微然五禮之大體¶
　　葢略包舉無遺庶幾學者于此俾由得失以觀其¶
　　㑹通而天之所秩與造化之運不容息者卒歸于¶
　　性命之正則三代可復也明時制作之盛或有擇¶
　　焉亦區區愛禮之一得云¶
明¶
<pb:KR2m0014_WYG_152-26b>¶
劉續三禮圖二卷¶
　續字用熙號蘆泉江夏人𢎞治進士官至鎮江府知¶
　府¶
貢汝成三禮纂注四十九卷¶
　汝成字玉甫宣城人正徳中舉人官翰林院待詔¶
　　黄虞稷曰周禮六卷周禮餘二卷儀禮及附傳十¶
　　七卷儀禮逸經四卷儀禮餘八卷禮記十二卷¶
季本廟制考識(無卷/數)¶
<pb:KR2m0014_WYG_152-27a>¶
　本見易類¶
鄧元錫三禮編繹二十六卷¶
　元錫字汝極南城人嘉靖舉人萬厯中以翰林待詔¶
　徴未至而卒事蹟具明史儒林傳¶
李經綸禮經類編三十卷¶
　經綸見禮記類¶
李黼二禮集解十二卷¶
　黼始末無攷¶
<pb:KR2m0014_WYG_152-27b>¶
　　黼自序略曰禮有三周禮儀禮禮記是也説者謂¶
　　周禮儀禮並周公所作而禮記漢儒之所輯也慨¶
　　自三代之後遭秦滅學禮樂先壊其幸存者周官¶
　　五篇儀禮十七篇而已二經自鄭賈注疏之後皆¶
　　為後儒淆亂乃取五官以補冬官之缺而五官中¶
　　又互有變更儀禮凡記文附在後者取以足經不¶
　　備之義今悉錯之於前又其所注皆襲鄭賈之舊¶
　　雖略有増損而無所發明惟陳君復周禮集説楊¶
<pb:KR2m0014_WYG_152-28a>¶
　　信齋儀禮圖頗得其詳亦非成書黼重加訂正凡¶
　　周禮五官之全文考工記之補亡儀禮十七篇與¶
　　夫記者之先後次第一復注疏之舊合二禮為一¶
　　總名之曰二禮而所集之解更考注疏及先儒議¶
　　論間有文義未屬者竊以已意通之仍從周禮陳¶
　　氏集説以官名各置本章之首儀禮楊氏圖以逐¶
　　節各分逐章之後庶是經無淆亂之病學者無難¶
　　讀之患¶
<pb:KR2m0014_WYG_152-28b>¶
湛若水二禮經傳測六十八卷¶
　若水字元明増城人𢎞治進士厯官南京吏禮兵三¶
　部尚書事蹟具明史儒林傳¶
　　若水自序略曰夫禮二而已矣曰曲禮曰儀禮小¶
　　大舉矣先其小後其大禮之序也始乎敬禮之本¶
　　也余讀禮之後隠居西樵因究觀二禮而竊有感¶
　　焉進少儀參曲禮為上經而儀禮為下經定冠義¶
　　等十六篇為儀禮正傳其王制等二十三篇雜論¶
<pb:KR2m0014_WYG_152-29a>¶
　　不可以分繫而有以相表裏發明者為二禮雜傳¶
　　通傳葢不傳之傳也又别小戴郊特牲等五篇與¶
　　大戴公符等四篇為儀禮逸經傳庶見存羊之意¶
　　耳凡九年編次旣成章為之測藏之家塾名曰二¶
　　禮經傳測¶
　　以上三禮總¶
　¶
　¶
<pb:KR2m0014_WYG_152-29b>¶
　¶
　¶
　¶
　¶
　¶
　¶
　¶
欽定續文獻通考卷一百五十二¶
