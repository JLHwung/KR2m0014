# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:18.128100
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷五十四
<pb:KR2m0014_WYG_054-1a>¶
欽定四庫全書¶
欽定續文獻通考卷五十四¶
　職官考¶
　　御史臺¶
宋御史臺中丞一人侍御史一人殿中侍御史二人監¶
察御史六人(已詳焉端臨考間有未/定員數今從職官志補)¶
遼南面御史臺(太宗㑹同/元年置)有御史大夫御史中丞侍御¶
　又殿中司有殿中殿中丞尚舍局尚乘局尚輦局尚¶
<pb:KR2m0014_WYG_054-1b>¶
　食局尚衣局各有奉御¶
金御史臺御史大夫掌糾察朝儀彈劾官邪勘鞫官府¶
公事凡内外刑獄所屬理斷不當有陳訴者付臺治之¶
御史中丞貳之¶
　又侍御史二人掌奏事判臺事治書侍御史二人掌¶
　同侍御史殿中侍御史二人每遇朝對立於龍墀之¶
　下專劾朝者儀矩凡百僚假告事具奏目進呈監察¶
　御史十二人掌糾察内外非違刷磨諸司察帳并監¶
<pb:KR2m0014_WYG_054-2a>¶
　祭禮及出使之事其屬典事二人架閣庫管勾一人¶
　檢法四人獄丞一人¶
　世宗大定二年敕御史臺檢察六部文移稽而不行¶
　行而不當者皆舉劾尋又詔御史臺自三公以下官¶
　僚善惡邪正當審察之八年令監察御史分路刺舉¶
　善惡以聞尚書省具監察御史才能者疏名進呈以¶
　聽制俟任滿御史臺奏其能否仍視其所察公事具¶
　書於解由以送尚書省十九年制糾彈之官知有犯¶
<pb:KR2m0014_WYG_054-2b>¶
　法而不舉者減犯人一等科之闗親者許廻避二十¶
　一年令監察職事修舉者與遷擢不稱者大則降罰¶
　小則決責仍不許去官二十九年二月章宗已即位¶
　敕御史臺自今監察令本臺辟舉任内不稱職者亦¶
　從奏罷御史臺奏臺官不得與人相見蓋為親王宰¶
　執怙勢之家恐有私徇則無以訪知民間利病官吏¶
　善惡詔自今許與四品以下相見三品以上如故明¶
　昌四年勅自今御史臺奏事修起居注並令廻避承¶
<pb:KR2m0014_WYG_054-3a>¶
　安二年勅御史臺糾察謟佞趨走有實跡者泰和元¶
　年制猛安謀克並𨽻按察司監察御史止按部糾舉¶
　有罪則并坐監臨之官又御史臺奏在制按察司官¶
　比任終遣官考核然後尚書省命官覆察之今監察¶
　御史添設員多宜分路廵行每路女直漢人各一人¶
　同徃從之二年諭御史臺諸訴事於臺當以實聞不¶
　得輙稱察知三年詔監察等察事可二年一出又詔¶
　遣監察御史分按諸路所遣者女直人即以漢人朝¶
<pb:KR2m0014_WYG_054-3b>¶
　臣偕遣者漢人即以女直朝臣偕七年敇尚書省自¶
　今初授監察者令進利害帖子以待召見宣宗貞祐¶
　元年九月減定監察御史十二人二年定監察御史¶
　黜陟格(王圻續通考載黜陟格以所察大事至五小/事至十為稱職數不及且無切務者為庸常)¶
　(數内有二事不/實者為不稱職)興定元年九月更定監察御史失察¶
　法三年定御史上下半月勾檢省中制勅文字四年¶
　減監察御史四人五年更定監察御史違犯的决法¶
　又敇監察所彈事同列不得與聞著為令元光二年¶
<pb:KR2m0014_WYG_054-4a>¶
　罷行省所置監察御史兼彈之職¶
　又所屬登聞檢院有知登聞檢院同知登聞檢院掌¶
　奏御進告尚書省御史臺理斷不當事又有知法(女/直)¶
　(漢人各/一人)海陵正隆二年詔尚書省凡事理不當者許¶
　詣登聞檢院投狀院類奏覽訖付御史臺理問哀宗¶
　正大元年詔登聞檢院毋鎖閉防䕶聽有寃者陳訴¶
　又登聞鼓院有知登聞鼓院同知登聞鼓院事掌奏¶
　進告御史臺登聞檢院理斷不當事宣宗承安二年¶
<pb:KR2m0014_WYG_054-4b>¶
　以諫官兼知法二人(女直漢人/各一人)¶
　　(臣/)等謹按登聞鼓院雖非御史臺所屬而所掌畧¶
　　與登聞檢院同故附載之元明倣此¶
　　又按百官志有審官院(承安四年設衛紹王大安/二年罷之若注擬失當令)¶
　　(御史臺/官論列)知院一人掌奏駁除授失當事(隨朝六品/外路五品)¶
　　(以上官除授並送本院審之補闕拾遺監察雖/七品亦送本院或御批亦送禀惟部除不送)同¶
　　知審院事一人又掌書四人(女直漢人各二人以/御史臺終場舉人擇)¶
　　(充/)雖暫設旋罷亦併其職於臺官特附録焉¶
<pb:KR2m0014_WYG_054-5a>¶
元御史臺掌糾察百官善惡政治得失有御史大夫中¶
丞侍御史治書侍御史各二人¶
　所屬經厯一人都事二人照磨一人承發管勾兼獄¶
　丞一人架閣庫管勾兼承發一人¶
　世祖至元五年始立臺建官官七人有大夫中丞侍¶
　御史治書侍御史典事等又檢法二人獄丞一人七¶
　年改典事為都事十九年罷檢法獄丞二十七年始¶
　置經厯一人成宗大徳二年令御史臺稽察樞宻院¶
<pb:KR2m0014_WYG_054-5b>¶
　案牘仁宗皇慶元年增中丞為三人二年減一人英¶
　宗至治二年增大夫一人後定置官如上順帝至正¶
　五年以賀惟一為大夫賜名太平舊制臺非國姓不¶
　授故特賜䝉古名¶
　　元史張雄飛傳曰雄飛言于世祖曰古有御史臺¶
　　為天子耳目凡政事得失民間疾苦皆得言百官¶
　　奸邪不職者即聽糾劾如此則紀綱舉天下治矣¶
　　帝善之¶
<pb:KR2m0014_WYG_054-6a>¶
　　亷希憲傳曰阿哈瑪特言庻務責成各路錢榖付¶
　　之轉運必繩治之事何由辦希憲曰立臺察古制¶
　　内則彈劾奸邪外則察視非常訪求民瘼禆益國¶
　　政事無大於此者若欲罷之必使上下專恣貪暴¶
　　公行然後可耶阿哈瑪特語塞¶
　　董文用傳曰至元十六年阿里布復請行臺呈行¶
　　省比内臺呈都省例詔集朝臣議之文用曰御史¶
　　臺譬如卧虎雖未噬人人猶畏其為虎一旦摧抑¶
<pb:KR2m0014_WYG_054-6b>¶
　　之則風采薾然無復望矣伊寔特穆爾亦言其不¶
　　可事遂寢¶
　　崔彧傳曰至元十九年彧言臺臣今惟御史有言¶
　　臣以為臺官皆當建白又選用臺察若由中書必¶
　　有偏徇合從本臺選擇御史初用漢人十六人今¶
　　用䝉古十六人相參廵厯從之¶
　又殿中司殿中侍御史二人至元五年始置凡大朝¶
　㑹百官班序其失儀失列則糾罰之在京百官到任¶
<pb:KR2m0014_WYG_054-7a>¶
　假告事故出三日不報者則糾舉之大臣入内奏事¶
　則隨以入凡不可與聞之人則糾避之¶
　又察院監察御史三十二人司耳目之寄任刺舉之¶
　事至元五年始置御史十一人悉以漢人為之八年¶
　增置六人十九年增置一十六人始參用䝉古人為¶
　之二十二年參用南儒二人至正三年詔作新風憲¶
　在内之官有不法者監察御史劾之在外之官有不¶
　法者行臺御史劾之歲以八月終出廵四月中還司¶
<pb:KR2m0014_WYG_054-7b>¶
　　輟耕録曰監察御史署銜無御史臺三字以為天¶
　　子耳目之官非御史大夫以下可制也行臺則不¶
　　然¶
　登聞鼓院(至元十/二年立)如為人殺其父母兄弟夫婦寃無¶
　所訴聽其來擊其或以細事唐突者論如法¶
　　(臣/)等謹按元史百官志至正十七年七月置四方¶
　　獻言詳定使司掌考其所陳之言擇其善者以聞¶
　　于上而舉行之詳定使副使掌書記各二人中書¶
<pb:KR2m0014_WYG_054-8a>¶
　　官提調之雖非御史臺所屬而所掌近于諫官故¶
　　亦如金之審官院附載焉¶
明都察院有左右都御史左右副都御史左右僉都御¶
史又十三道監察御史(江西浙江河南山東各十人福/建廣東廣西四川貴州各七人)¶
(陜西湖廣山西各/八人雲南十一人)共一百十人¶
　所屬經厯司經厯都事各一人司務㕔司務二人(初/設)¶
　(四人後/革二人)照磨所照磨檢校各一人司獄司司獄一人¶
　(初設六人/後革五人)¶
<pb:KR2m0014_WYG_054-8b>¶
　都御史職專糾劾百司辯明寃枉提督各道為天子¶
　耳目風紀之司凡大臣奸邪小人搆黨作威福亂政¶
　者劾凡百官猥葺貪冒壞官紀者劾凡學術不正上¶
　書陳言變亂成憲希進用者劾遇朝覲考察同吏部¶
　司賢否黜陟大獄重囚㑹鞫於外朝偕刑部大理讞¶
　平之其奉敇内地拊循外地各専其敇行事¶
　十三道監察御史主察糾内外百司之官邪或露章¶
　面劾或封章奏劾凡差在内兩京刷卷監臨鄉㑹試¶
<pb:KR2m0014_WYG_054-9a>¶
　及武舉廵視光禄京營倉塲内庫皇城五城輪值登¶
　聞鼓(後改/科員)在外廵按(北直𨽻二人南直𨽻三人宣大/遼東甘肅各一人十三省各一)¶
　(人/)清軍提督學校(兩京各一人萬厯/時南京増設一人)廵鹽(兩淮兩浙/長蘆河東)¶
　(各一/人)茶馬(陜/西)廵漕廵闗(宣徳四年設立鈔闗御史/至正統十年始遣主事)儧¶
　運印馬屯田師行則監軍紀功各以其事專監察而¶
　廵按則代天子廵狩所按藩服大臣府州縣官諸考¶
　察舉劾尤專大事奏裁小事立斷按臨所至必先審¶
　録罪囚弔刷案卷有故出入者理辨之諸祭祀壇塲¶
<pb:KR2m0014_WYG_054-9b>¶
　省其牆宇祭器存恤孤老廵視倉庫查算錢糧勉勵¶
　學校表揚善類剪除豪蠧以正風俗振綱紀凡朝㑹¶
　糾儀祭祀監禮凡政事得失軍民利病皆得直言無¶
　避有大政集闕廷預議焉六部至重然有專司而都¶
　察院總憲綱惟所見聞皆得糾察諸御史糾劾務明¶
　著實跡開寫年月毋虚文泛詆訐拾細𤨏出按復命¶
　都御史覆其稱職不稱職以聞凡御史犯罪加三等¶
　有贓從重論十三道各協管兩京直𨽻衙門而都察¶
<pb:KR2m0014_WYG_054-10a>¶
　院衙門分屬河南道獨專諸内外考察(浙江道協管/中軍都督府)¶
　(在京府軍左金吾左金吾右金吾前留守中神䇿應/天和陽廣洋武功中武功後茂陵十二衛牧馬千户)¶
　(所及直𨽻廬州府廬州六安二衛江江西道協管前/軍都督府在京府軍前燕山左龍  左龍江右龍驤)¶
　(豹韜天䇿寛河八衛及直𨽻淮安府淮安大河邳州/九江武清龍門各衛  福建道協管戸部寳鈔提舉)¶
　(司鈔紙印鈔二局承運廣惠廣積廣盈贓罰甲乙丙/丁戊字天財軍儲供用行用各庫在京金吾後武城)¶
　(中飛熊武功左武功右武功前獻陵景陵裕陵泰陵/十衛及直𨽻常州池州二府定邊開平中屯二衛美)¶
　(峪千戸所尚四川道協管工部營繕所文思院御用/司設神宫  衣都知等監惜薪司兵仗銀作巾㡌鍼)¶
　(工器皿盔甲軍器寳源皮作鞍轡織染柴炭抽分竹/木各局僧道録司枉京府軍濟州大寜前蔚州左永)¶
<pb:KR2m0014_WYG_054-10b>¶
　(清左五衛蕃牧千户所及直𨽻松江府廣徳州金山/懷來各衛神木千尸所播州宣慰司石砫酉陽等宣)¶
　(撫司天全六番招討司軍陜西道協管後軍都督府/大理寺行人司在京府  後鷹揚興武義勇右横海)¶
　(江隂康陵昭陵八衛敢勇報效二營韓秦慶安化四/府及直𨽻和州保定左右中前四衛  雲南道協管)¶
　(順天府廣備庫在京羽林前通州二衛及直𨽻永平/廣平二府通州左通州右涿鹿涿鹿左涿鹿中宻雲)¶
　(中宻雲後永平山海盧龍撫寜東勝左東勝右大同/中屯營州五屯延慶延慶左延慶右萬全左萬全右)¶
　(各衛居庸闗黄花鎮寛河武定各千戸所光河南道/協管禮部都察院翰林院國子監太常寺  禄寺鴻)¶
　(臚寺尚寳司中書舍人欽天監太醫院司禮尚膳尚/寳直殿等監酒醋局鐘鼓司教坊司在京羽林左留)¶
　(守前留守後神武左神武前彭城六衛伊唐周鄭四真/府及兩准鹽運司直𨽻揚州大名二府揚州髙郵儀)¶
<pb:KR2m0014_WYG_054-11a>¶
　(歸徳寜山潼闗神武右各衛泰州通州汝寜各千户/所  廣西道協管通政司六科在京燕山右燕山前)¶
　(大興左騰驤左騰驤右武驤左鎮南瀋陽左㑹州富/峪忠義前忠義後十二衛及直𨽻安慶徽州保定真)¶
　(定四府安慶新安鎮武真定各衛紫金闗倒馬闗廣/昌各千户所  廣東道協管刑部應天府在京虎賁)¶
　(左濟陽武驤右瀋陽右武功左武功右孝陵長陵八衛/及直𨽻延慶州開平中屯衛  山西道協管左軍都)¶
　(督府在京錦衣府軍右留守左驍騎左驍騎右龍虎左/龍虎右大寜中義勇前義勇後英武水軍左十二衛)¶
　(晉府長史司及直𨽻鎮江太平二府鎮江建陽瀋陽/中屯各衛平定蒲州二千户所  山東道協管宗人)¶
　(府兵部㑹同館御馬監典牧所大通闗在京羽林右/永清右濟川三衛及中都留守司遼東都司直𨽻鳯)¶
　(陽府徐滁二州中都留守左留守中鳯陽鳯陽中鳯/陽右皇陵長淮懷逺徐州滁州泗州壽州宿州武平)¶
<pb:KR2m0014_WYG_054-11b>¶
　(沂州徳州徳州左保定後瀋陽中各衛洪塘千户所/  湖廣道協管右軍都督府五城兵馬司在京留守)¶
　(右武徳忠義右虎賁右廣武水軍右江淮永陵八衛/遼梁岷吉華陽五府荆襄楚三府長史司及興都留)¶
　(守司直𨽻寜國府寜國宣州神武中定州茂山各衛/  貴州道協管吏部太僕寺上林苑監内官印綬二)¶
　(監在京旗手衛及長蘆鹽運司大寜都司萬全都司/直𨽻蘓州河間順徳三府保安州蘓州太倉鎮海薊)¶
　(州遵化鎮朔興州五屯忠義中河間天津天津左天/津右宣府前宣府左宣府右開平保安右蔚州永寜)¶
　(各衛嘉興吳淞江梁城滄州/興和長安龍門各千戸所)¶
　初太祖吳元年置御史臺設左右御史大夫中丞侍¶
　御史治書侍御史殿中侍御史察院監察御史經歴¶
<pb:KR2m0014_WYG_054-12a>¶
　都事照磨管勾洪武四年御史臺進擬憲綱凡四十¶
　條帝親加刪定頒給羣臣九年汰侍御史及治書殿¶
　中侍御史十年七月詔遣監察御史廵按州縣十三¶
　年専設左右中丞左右侍御史尋罷御史臺十五年¶
　更置都察院設監察都御史八人分監察御史為浙¶
　江河南山東北平山西陜西湖廣福建江西廣東廣¶
　西四川十二道各道置御史或五人或三四人十六¶
　年設左右都御史各一人左右副都御史各一人左¶
<pb:KR2m0014_WYG_054-12b>¶
　右僉都御史各二人經歴一人知事一人惠帝建文¶
　元年改設都御史一人革僉都御史二年改為御史¶
　府設御史大夫改十二道為左右兩院止設御史二¶
　十八人成祖復舊制永樂元年改北平道為北京道¶
　十九年罷北京道增設貴州雲南交阯三道仁宗洪¶
　熈元年稱行在都察院同六部又定廵按以八月出¶
　廵宣宗宣徳十年罷交阯道始定為十三道英宗正¶
　統中去行在字世宗嘉靖中以清屯増副都御史三¶
<pb:KR2m0014_WYG_054-13a>¶
　人尋罷穆宗隆慶中以提督京營増右都御史三人¶
　尋亦罷¶
　　明史職官志曰洪武十五年每道鑄印二文曰繩¶
　　愆糾繆一畀御史乆次者掌之一藏内府有事受¶
　　印以出既事納之二十三年左副都御史袁泰言¶
　　各道印篆相同慮有詐偽乃更鑄監察御史印曰¶
　　某道監察御史印其廵按印曰廵按某處監察御¶
　　史印¶
<pb:KR2m0014_WYG_054-13b>¶
　　明典彚曰永樂時命吏部簡南京御史之才者得¶
　　張循理等二十八人詢其出身循理等二十四人¶
　　由進士監生洪秉等四人由吏帝曰古者用人雖¶
　　不專於一途然御史乃朝廷耳目之寄須用有學¶
　　問識逹治體者安可用吏此選司之弊遂黜秉等¶
　　為序班命御史勿再用吏¶
　　(臣/)等謹按職官志有登聞鼓樓洪武元年以監察¶
　　御史一人監登聞鼓後令六科以錦衣衛輪直已¶
<pb:KR2m0014_WYG_054-14a>¶
　　見給事中門¶
南京都察院右都御史右副都御史右僉都御史各一¶
人浙江江西河南山東山西陜西四川雲南貴州九道¶
各御史二人福建湖廣廣東廣西四道各御史三人(嘉/靖)¶
(後不全設恒以/一人兼數道)¶
　所屬司務經歴都事照磨各一人(隆慶四年/革都事)司獄二¶
　人(嘉靖三十七/年革一人)¶
　凡刷卷廵倉廵江廵城屯田印馬廵視糧儲監收糧¶
<pb:KR2m0014_WYG_054-14b>¶
　斛㸃閘軍士管理京營比騐軍器皆叙而差之清軍¶
　則偕兵部兵科覆後湖黄册則偕户部戸科¶
提督操江一人以副僉都御史為之領上下江防之事¶
　　行御史臺¶
　　(臣/)等謹按遼金二代不設行御史臺惟元乃有之¶
　　若明之總督廵撫即行御史臺之職考之紀志總¶
　　督之名自正統四年王驥征麓川始後以軍興因¶
　　地增設廵撫之名始於洪武中遣皇太子廵撫陜¶
<pb:KR2m0014_WYG_054-15a>¶
　　西永樂十九年遣官廵行天下蓋大災重事則遣¶
　　行視謂之廵撫迄事而止無定員也宣徳時以闗¶
　　中江南等處地大而要命官更代廵撫自是徧置¶
　　其後遂命専以都察院堂上官為之具詳於左¶
元江南諸道行御史臺監浙江江西湖廣三省統江東¶
江西浙東浙西湖南湖壮廣東廣西福建海南十道大¶
夫一人中丞侍御史治書侍御史各二人又察院監察¶
御史二十八人¶
<pb:KR2m0014_WYG_054-15b>¶
　所屬經歴一人都事二人照磨架閣庫管勾承發管¶
　勾兼獄丞各一人¶
　至元十四年始置江南行御史臺於揚州尋徙杭州¶
　又徙江州二十三年遷於建康以監臨東南諸省統¶
　制各道憲司而總諸内臺(初置大夫中丞侍御史治/書侍御史各一人統淮東)¶
　(淮西湖北浙東浙西江東江西湖南八道提刑按察/司十五年増江南湖北嶺南廣西福建廣東三道二)¶
　(十三年以淮東淮西山南三道撥/𨽻内臺三十年增海北海南一道)大德元年定為江¶
　南諸道行御史臺設官如前¶
<pb:KR2m0014_WYG_054-16a>¶
　察院至元十四年初置監察御史十人二十三年増¶
　䝉古御史十四人又增漢人御史四人後定置如前¶
　　百官志曰順帝至正十六年移行臺於紹興二十¶
　　五年閏十月御史大夫鄂勒哲特穆爾奏江南諸¶
　　道行御史臺衙門嘗奉㫖於紹興路開設近因道¶
　　梗湖南湖北廣東廣西海北江西福建等處凡有¶
　　文書北至南臺風信不便徑申内臺未悉事情虛¶
　　實宜於福建置分臺給降印信俾各道文書由分¶
<pb:KR2m0014_WYG_054-16b>¶
　　臺以逹内臺於事為便從之¶
陜西諸道行御史臺統漢中隴北四川雲南四道官數¶
與江南行臺同惟監察御史止二十人¶
　至元二十七年始置雲南諸路行御史臺官止四人¶
　大徳元年移雲南行臺於京兆為陜西行臺延祐元¶
　年罷二年復立設官如前¶
明在外加都御史或副僉都御史銜者有總督有提督¶
有廵撫有總督兼廵撫提督兼廵撫及經畧總理賛理¶
<pb:KR2m0014_WYG_054-17a>¶
廵視撫治等員¶
　初名廵撫或名鎮守後以鎮守侍郎與廵按御史不¶
　相統屬文移窒礙定為都御史廵撫兼軍務者如提¶
　督有總兵地方加贊理或參贊所轄多事重者加總¶
　督他如整飭撫治廵治總理等項皆因事特設其以¶
　尚書侍郎任總督軍務者皆兼都御史以便行事¶
總督¶
　總督漕運兼提督軍務廵撫鳯陽等處兼管河道一¶
<pb:KR2m0014_WYG_054-17b>¶
　人(洪武時嘗置京畿都漕運司設漕運使元年置十/四年罷永樂間設漕運總兵官宣徳中又遣侍郎)¶
　(都御史少卿等官督運至景帝景泰二年因漕運不/繼始命副都御史王竑總督因兼廵撫淮揚廬鳯四)¶
　(府徐和滁三州駐淮安憲宗成化八年分設廵撫總/漕各一人九年復舊武宗正徳十三年又分設十六)¶
　(年又復舊世宗嘉靖三十六年以倭警添設提督軍/務廵撫鳯陽都御史四十年歸併改總督漕運兼提)¶
　(督軍務神宗萬厯/七年加兼管河道)¶
　總督薊遼保定等處軍務兼理糧餉一人(嘉靖二十/九年置先)¶
　(是薊遼有警間遣重臣廵視或稱提督至是以邊患/益甚始置總督開府宻雲轄順天保定遼東三廵撫)¶
　(兼理糧餉萬厯九年加兼廵撫順天等處十一年復/舊熹宗天啟元年置遼東經畧經畧之名自此始莊)¶
<pb:KR2m0014_WYG_054-18a>¶
　(烈帝崇禎四年併入總督十/一年又增設總督於保定)¶
　總督宣大山西等處軍務兼理糧餉一人(正統元年/始遣僉都)¶
　(御史廵撫宣大景㤗二年宣府大同各設廵撫遣尚/書石璞總理軍務成化𢎞治間有警則遣正徳八年)¶
　(設總制嘉靖初兼轄偏保二十九年去偏保定設總/督宣大山西等處銜三十八年令防秋日駐宣府四)¶
　(十三年移駐懐來隆/慶四年移駐陽和)¶
　總督陜西三邊軍務一人(𢎞治十年遣重臣總督陜/西甘肅延綏寜夏軍務以)¶
　(左都御史王越任之十五年以後或設或罷至嘉靖/四年始定設初稱提督軍務七年改為總督開府固)¶
　(原防秋駐/花馬池)¶
<pb:KR2m0014_WYG_054-18b>¶
　總督兩廣軍務兼理糧餉帶管鹽法兼廵撫廣東一¶
　人(永樂二年遣給事中雷瑱廵撫廣西十九年遣郭/瑄艾廣廵撫廣東景㤗三年苖㓂起以兩廣宜協)¶
　(濟應援乃設總督成化元年兼廵撫事駐梧州正徳/十四年改總督為總制尋改提督嘉靖四十五年另)¶
　(設廣東廵撫止兼廵撫廣西駐肇慶隆慶三年又設/廣西廵撫除兼職四年革廣東廵撫改為提督兩廣)¶
　(軍務兼理糧餉廵撫廣東萬厯/三年仍改總督加帯管鹽法)¶
　總督四川陜西河南湖廣等處軍務一人(正德五年/設尋罷嘉)¶
　(靖二十七年以苗患又設總督四川湖廣貴州雲南/等處軍務四十二年罷天啟元年以土官奢崇明反)¶
　(又設四川湖廣雲南貴州廣西/五省總督四年兼廵撫貴州)¶
<pb:KR2m0014_WYG_054-19a>¶
　總督浙江福建江南兼制江西軍務一人(嘉靖三十/三年以倭)¶
　(犯杭州置四/十一年革)¶
　總督陜西山西河南湖廣四川五省軍務一人(崇禎/七年)¶
　(置或兼七省十二年/後俱以内閣督師)¶
　總督鳯陽地方兼制河南湖廣軍務一人(崇禎十/四年設)¶
　總督保定地方軍務一人(崇禎十/一年設)¶
　總督河南湖廣軍務兼廵撫河南一人(崇禎十/六年設)¶
　總督九江地方兼制江西湖廣軍務一人(崇禎十/六年設)¶
<pb:KR2m0014_WYG_054-19b>¶
總理¶
　總理南直𨽻河南山東湖廣四川軍務一人(崇禎八/年設與)¶
　(總督或/分或併)¶
　總理河漕兼提督軍務一人(永樂元年遣尚書治河/自後間遣侍郎都御史)¶
　(成化後始稱總督河道正徳四年定設都御史嘉靖/二十年以都御史加工部職銜提督河南山東直𨽻)¶
　(河道隆慶四年加提督軍務萬厯五/年改總理河漕兼提督軍務八年革)¶
　總理糧儲提督軍務兼廵撫應天等府一人(宣徳五/年初命)¶
　(侍郎總督糧儲兼廵撫景泰四年定遣都御史嘉靖/三十三年以海警加提督軍務駐蘇州萬歴中移駐)¶
<pb:KR2m0014_WYG_054-20a>¶
　(句容已復/駐蘓州)¶
廵撫¶
　廵撫浙江等處地方兼提督軍務一人(永樂初遣尚/書治兩浙農)¶
　(事以後或廵視或督鹺有事則遣嘉靖二十六年以/海警始命都御史廵撫浙江兼管福建福興建寜漳)¶
　(泉海道地方提督軍務二十七年改廵/撫為廵視二十八年罷三十一年復設)¶
　廵撫福建地方兼提督軍務一人(嘉靖二十六年既/設浙江廵撫兼轄)¶
　(福興漳泉等處三十五年以閩浙道逺又設提督軍/務兼廵撫興漳泉福寜海道都御史後改廵撫福建)¶
　(統轄/全省)¶
<pb:KR2m0014_WYG_054-20b>¶
　廵撫順天等府地方兼整薊州等處邊備一人(成化/二年)¶
　(始專設都御史贊理軍務廵撫順天永平二府尋兼/撫河間真定保定凡五府七年兼理八府八年以畿)¶
　(輔地廣從居庸闗中分設二廵撫其東為廵撫順天/永平二府駐遵化崇禎二年又於永平分設廵撫兼)¶
　(提督山海軍務其/舊者止轄順天)¶
　廵撫保定等府提督紫荆等闗兼管河道一人(成化/八年)¶
　(分居庸闗以西另設廵撫保定真定河間順德大名/廣平六府提督紫荆倒馬龍泉等闗駐真定萬厯七)¶
　(年兼管/河道)¶
　廵撫河南等處地方兼管河道提督軍務一人(宣德/五年)¶
<pb:KR2m0014_WYG_054-21a>¶
　(遣兵部侍郎于謙廵撫山西河南正統七年以右副/都御史王來廵撫湖廣河南景泰七年始專設河南)¶
　(廵撫萬厯七年兼管河/道八年加提督軍務)¶
　廵撫山西地方兼提督雁門等闗軍務一人(宣德五/年以侍)¶
　(郎廵撫河南山西正統十三年始命都御史專/廵山西鎮守雁門天順成化間暫革尋復置)¶
　廵撫山東等處地方督理營田兼管河道提督軍務¶
　一人(正統五年始設廵撫十三年定遣都御史嘉靖/四十二年加督理營田萬厯七年兼管河道八)¶
　(年加提/督軍務)¶
　廵撫遼東地方贊理軍務一人(正統元年設舊駐遼/陽後地日蹙移駐廣)¶
<pb:KR2m0014_WYG_054-21b>¶
　(寜駐山海闗/後又駐寜逺)¶
　廵撫宣府地方贊理軍務一人(正統元年命都御史/出廵塞北因奏設廵)¶
　(撫兼理大同景泰二年另設大同廵撫後復併/為一成化十年復分設十四年加贊理軍務)¶
　廵撫大同地方贊理軍務一人(初與宣府共一廵撫/後或分或併成化十)¶
　(年復專設加/贊理軍務)¶
　廵撫延綏等處贊理軍務一人(宣徳十年遣都御史/出鎮景泰元年專設)¶
　(廵撫加叅贊軍務成化九年徙/鎮榆林隆慶六年改贊理軍務)¶
　廵撫寜夏地方贊理軍務一人(正統元年以右僉都/御史郭智鎮撫寜夏)¶
<pb:KR2m0014_WYG_054-22a>¶
　(叅贊軍務天順元年罷二年復設/去叅贊隆慶六年加贊理軍務)¶
　廵撫甘肅等處贊理軍務一人(宣徳十年命侍郎鎮/守正統元年甘凉用)¶
　(兵命侍郎叅贊軍務景泰元年定設/廵撫都御史隆慶六年改贊理軍務)¶
　廵撫陜西地方贊理軍務一人(宣徳初遣尚書侍郎/出鎮正統間命右都)¶
　(御史陳鎰王文等出入更代景泰初耿九疇以刑部/侍郎出鎮文移不得徑下按察司特改都御史廵撫)¶
　(成化二年加提督軍務後改/贊理駐西安防秋駐固原)¶
　廵撫四川等處地方兼提督軍務一人(宣徳五年命/都御史鎮撫)¶
　(後停遣正統十四年始設廵/撫萬厯十一年加提督軍務)¶
<pb:KR2m0014_WYG_054-22b>¶
　廵撫湖南等處地方兼贊理軍務一人(正統三年命/都御史賈諒)¶
　(鎮守以後或侍即或大理卿出撫景泰元年定設廵/撫都御史兼贊理軍務萬厯八年改為提督軍務十)¶
　(二年仍/為贊理)¶
　廵撫江西地方兼理軍務一人(永樂後間設廵撫鎮/守成化以後定為廵)¶
　(撫或有時罷遣嘉靖六年始/定設四十年加兼理軍務)¶
　廵撫南贛汀韶等處地方提督軍務一人(𢎞治十年/始設廵撫)¶
　(正徳十一年改提督軍務嘉靖四十五年定巡撫銜/所轄南安贛州南雄韶州汀州并郴州地方駐贛州)¶
　廵撫廣東地方兼贊理軍務一人(永樂中設廵撫後/以總督兼廵撫事)¶
<pb:KR2m0014_WYG_054-23a>¶
　(遂罷不設嘉靖四十五年復另設/廵撫加賛理軍務隆慶四年又罷)¶
　廵撫廣西地方一人(廣西舊有廵撫沿革不/常隆慶三年後專設)¶
　廵撫雲南兼建昌畢節等處地方贊理軍務兼督川¶
　貴糧餉一人(正統九年命侍郎叅贊軍務十年設鎮/撫天順元年罷成化十二年復設嘉靖)¶
　(三十年加兼理軍務四十三年改贊/理隆慶二年兼撫建昌畢節等處)¶
　廵撫貴州兼督理湖北川東等處地方提督軍務一¶
　人(正統十四年以苖亂置總督鎮守貴州湖北川東/等處景泰元年另設貴州廵撫成化八年罷十一)¶
　(年復設正徳二年又罷五年又復設嘉靖四十二年/裁革總督令廵撫兼理湖北川東等處提督軍務)¶
<pb:KR2m0014_WYG_054-23b>¶
　廵撫天津地方贊理軍務一人(萬厯二十五年以倭/䧟朝鮮暫設尋為定)¶
　(制/)¶
　廵撫登萊地方贊理軍務一人(天啟元年設崇禎/二年罷三年復設)¶
　廵撫安廬地方贊理軍務一人(崇禎十年設十六年/又增設安太池廬四)¶
　(府廵/撫)¶
　廵撫偏沅地方贊理軍務一人(萬厯二十七年以征/播暫設尋罷天啟二)¶
　(年後或置或罷/崇楨二年定設)¶
　廵撫密雲地方贊理軍務一人(崇禎十/一年設)¶
<pb:KR2m0014_WYG_054-24a>¶
　廵撫淮揚地方贊理軍務一人(崇禎十/一年設)¶
　廵撫承天贊理軍務一人(崇禎十/六年設)¶
撫治¶
　撫治鄖陽等處地方兼提督軍務一人(成化十二年以/鄖陽襄陽流)¶
　(民屢叛遣都御史安撫因奏設官撫治之萬厯二年/以撫治事權不專増提督軍務兼撫治職銜九年裁)¶
　(革十一/年復設)¶
贊理¶
　贊理松潘地方軍務一人(正統四/年暫設)¶
<pb:KR2m0014_WYG_054-24b>¶
　　春明夢餘録曰天下設廵撫都御史洪武未有也¶
　　太祖不欲以重臣令典錢糧兵馬永樂十九年勅¶
　　尚書侍郎都御史少卿等官十三人各同給事中¶
　　一人廵行天下是謂廵撫宣徳間令廵撫官每歲¶
　　八月一赴京議事葢不欲疎逖以懸機重景泰四¶
　　年始差都御史其意尚在執持風紀有故則入叅¶
　　廟議而握纛之柄則有司存自是則曰整飭曰提¶
　　督曰總制曰鎮守又復典兵部尚書侍郎之職兼¶
<pb:KR2m0014_WYG_054-25a>¶
　　都御史百僚羣將俯首聽一人之謀似於兼制少¶
　　疎故復以廵按權叅殺之然表裏異同痛癢不相¶
　　關而司鋒鏑者每掣肘不能自盡近年失事並罪¶
　　撫臣誠得肯綮矣天順間石亨曹欽請罷廵撫正¶
　　徳間劉瑾取囘廵撫彼固借私以逞要亦不為無¶
　　説然使其置布腹心則其為毒又不可勝言矣¶
　　學士院(翰林國史集賢𢎞/文等院及諸學士)¶
　　(臣/)等謹按馬端臨考所載學士院官制不一今以¶
<pb:KR2m0014_WYG_054-25b>¶
　　宋史考之南渡後有顯文閣學士以遼金元明四¶
　　史考之則各有翰林院即端臨所謂學士院之翰¶
　　林至若史官及集賢𢎞文馬考分𨽻中書門下省¶
　　今考遼金各有國史院元以翰林院兼之則端臨¶
　　所稱史官金有集賢𢎞文二院元有集賢院明有¶
　　𢎞文館以其無所𨽻屬故與國史並附輯於翰林¶
　　之後此則隨類變通者也其殿閣諸學士仍從舊¶
　　例¶
<pb:KR2m0014_WYG_054-26a>¶
宋度宗咸淳元年六月名理宗御製之閣曰顯文置學¶
士直學士待制直閣等官¶
遼大林牙院掌文翰之事官有北面都林牙承旨北面¶
林牙左林牙右林牙¶
　　(臣/)等謹按遼史百官志林牙修文告是時尚未有¶
　　漢制也¶
南面翰林院掌天子文翰之事官有翰林都林牙南面¶
林牙翰林學士承旨翰林學士翰林祭酒知制誥¶
<pb:KR2m0014_WYG_054-26b>¶
　　(臣/)等謹按百官志有翰林畫院見聖宗開泰七年¶
　　翰林畫院待詔陳升翰林醫官見天祚帝保大二¶
　　年提舉翰林醫官李奭云¶
金翰林學士院翰林學士承旨掌制撰詞命凡應奉文¶
字銜内帶知制誥(直學士/以上同)翰林學士翰林侍讀學士翰¶
林侍講學士翰林直學士翰林待制分掌詞命文字分¶
判院事銜内亦帶知制誥翰林修撰掌與待制同(自直學/士至修)¶
(撰俱不/限員)又有應奉翰林文字¶
<pb:KR2m0014_WYG_054-27a>¶
　海陵天徳二年命翰林學士院自侍讀學士至應奉¶
　文字通設漢人十人女直契丹各七人¶
元翰林兼國史院承旨六人學士二人侍讀學士侍講¶
學士直學士各二人¶
　屬官待制五人修撰三人應奉翰林文字五人編修¶
　官十人檢閲四人典籍二人經歴都事各一人¶
　世祖中統初以王鶚為翰林學士未立官署至元六¶
　年置承旨三人學士侍讀學士侍講學士直學士各¶
<pb:KR2m0014_WYG_054-27b>¶
　二人十四年增承旨一人十六年增侍讀學士一人¶
　十七年增承旨二人二十年省併集賢院為翰林國¶
　史集賢院二十一年增學士二人二十二年復分立¶
　集賢院二十三年増侍講學士一人二十六年置官¶
　吏五人掌管教習亦思替非文字二十七年增承旨¶
　一人大徳九年改典簿為司直置都事一人至大元¶
　年置承旨九人皇慶元年改司直為經歴延祐元年¶
　别置囘囘國子監學以掌亦思替非官屬歸之五年¶
<pb:KR2m0014_WYG_054-28a>¶
　置承旨八人後定置官如前¶
䝉古翰林院掌譯寫一切文字及頒降璽書并用䝉古¶
新字仍各以其國字副之承旨七人學士侍讀學士侍¶
講學士直學士各二人待制四人修撰二人應奉五人¶
經歴都事各一人承發架閣庫管勾一人¶
　其屬二䝉古國子監䝉古國子學(俱詳國/子監門)¶
　至元八年始立新字學士於國史院十二年别立翰¶
　林院置承旨直學士各一人待制二人修撰一人應¶
<pb:KR2m0014_WYG_054-28b>¶
　奉四人十八年增承旨一人學士三人二十九年增¶
　承旨侍讀學士各一人三十年增管勾一人大徳九¶
　年増司直都事各一人皇慶元年設官二十有八延¶
　祐二年改司直為經歴後定置官如前¶
眀翰林院翰林學士一人侍讀學士侍講學士侍讀侍¶
講各二人史官修撰編修檢討(無定/員)庻吉士(亦無/定員)五經¶
博士九人(世襲/别見)典籍二人侍書二人(不常/設)待詔六人(不/常)¶
(設/)孔目一人¶
<pb:KR2m0014_WYG_054-29a>¶
　學士掌制誥史册文翰之事以考議制度詳正文書¶
　備天子顧問凡經筵日講纂修實録玉牒史志諸書¶
　編纂六曹章奏皆奉勅而統承之誥勅以學士一人¶
　兼領(正統中王直王英以禮部侍郎兼學士專領誥/勅後罷𢎞治七年復設正德中白鉞費宏等由)¶
　(禮部尚書入東閣專典誥敕嘉靖/六年復罷以講讀編檢等官管之)大政事大典禮集¶
　諸臣㑹議則與諸司叅决其可否車駕幸太學聽講¶
　凡郊祝慶成諸宴則學士侍坐於四品京卿上侍讀¶
　侍講掌講讀經史修撰編修檢討謂之史官掌修國¶
<pb:KR2m0014_WYG_054-29b>¶
　史凡天文地理宗潢禮樂兵刑諸大政及誥勅書檄¶
　批荅王言皆籍而記之以備實録國家有纂修著作¶
　之書則分掌考輯撰述之事經筵充展卷官鄉試充¶
　考試官㑹試充同考官殿試充收卷官凡記注起居¶
　編纂六曹章奏謄黄册封等咸充之庶吉士讀書翰¶
　林院以學士一人教習之五經博士初置五人各掌¶
　專經講議繼以優給聖賢先儒後裔世襲不治院事¶
　侍書掌以六書供事待詔掌應對孔目掌文移¶
<pb:KR2m0014_WYG_054-30a>¶
　呉元年初置翰林院設學士侍講學士直學士修撰¶
　編修典簿洪武二年增設承旨待制應奉典籍等官¶
　十三年増設檢閲十四年革承旨直學士待制應奉¶
　檢閲典簿設孔目五經博士侍書待詔檢討令編修¶
　檢討典籍同左春坊左司直即正字贊讀考駁諸司¶
　奏啟平允則署其銜曰翰林院兼平駁諸司文章事¶
　某官某列名書之十八年更定員數(如前所列獨/未有庶吉士)以¶
　侍讀先侍講建文時仍設承旨改侍讀侍講兩學士¶
<pb:KR2m0014_WYG_054-30b>¶
　為文學博士設文翰文史二館文翰以居侍讀侍講¶
　侍書五經博士典籍待詔文史以居修撰編修檢討¶
　改孔目為典簿及中書舍人為侍書以𨽻翰林又設¶
　文淵閣待詔及拾遺補闕等官成祖初復舊其年九¶
　月特簡講讀編檢等官叅預機務(簡用無/定員)謂之内閣¶
　然解縉胡廣等既直文淵閣猶相繼署院事至洪熈¶
　以後楊士竒等加至師保體絶百僚始不復署正統¶
　七年翰林院落成學士錢習禮不設楊士奇楊榮公¶
<pb:KR2m0014_WYG_054-31a>¶
　座曰此非三公府也二楊以聞乃命工部具椅案禮¶
　部定位次以内閣固翰林職也(嘉隆以前文移闗白/猶稱翰林院以後則)¶
　(竟稱内/閣矣)其在六部自成化時周洪謨以後禮部尚書¶
　侍郎必由翰林吏部兩侍即必有一由於翰林其由¶
　翰林者尚書則兼學士(六部/皆然)侍郎則兼侍讀侍講學¶
　士其在詹事府暨坊局官視其品級必帶本院銜(詹/事)¶
　(少詹事帶學士銜春坊大學士不常設庶子諭徳/中允贊善洗馬等則帯講讀學士以不至編檢銜)¶
　　廖道南殿閣詞林記曰國朝兩制悉歸本院非鴻¶
<pb:KR2m0014_WYG_054-31b>¶
　　臚歴顯秩者不得掌而以中書主謄寫呉元年十¶
　　二月開讀詔赦前期本院官承制草詔及文武官¶
　　除授合用誥命勅命皆即日撰寫故學士陶安宋¶
　　濂軰皆曰知制誥於時封拜無虛日安等常撰擬¶
　　誥命千餘首以待而猶不足乃使諸儒士在館者¶
　　分局代為之其後定一考封贈之制初除授所領¶
　　誥敇皆革去於是其務稍省矣永樂初内閣七人¶
　　掌内外兩制楊榮金幼孜諸人自署職銜亦曰知¶
<pb:KR2m0014_WYG_054-32a>¶
　　制誥用洪武時故事也仁宗始命内閣專典内制¶
　　而擇學士一人專管文官誥敕正統以後罷之文¶
　　官誥敕皆屬内閣如永樂時𢎞治七年復設以學¶
　　士年深或尚書侍郎兼者為之亦得以知制誥自¶
　　署兩制遂稍分矣¶
　　又曰本院官特清貴舊不輕改擢學士官雖五品¶
　　序秩於尚書之上洪武三年以太常寺卿魏觀為¶
　　侍讀學士六年以兵部尚書樂韶鳯為侍講學士¶
<pb:KR2m0014_WYG_054-32b>¶
　　吏部尚書詹事為學士承旨八年以廣西按察司¶
　　僉事答禄與權為修撰十三年以山西右布政使¶
　　趙新為修撰十六年以僉都御史茹太素為檢討¶
　　三十四年以僉都御史凌漢為左贊善蓋本院革¶
　　承旨後為五品衙門庶僚以學行著聞而改擢者¶
　　品秩大都由尊及卑蓋崇儒右文之體當如是也¶
　　永樂初進高廟實録猶先學士王景而後及禮部¶
　　尚書李至剛其尊重可知曽&KR1658;以狀元及第官侍¶
<pb:KR2m0014_WYG_054-33a>¶
　　從將二十年始得侍講學士帝顧左右曰曽&KR1658;也¶
　　與學士矣意猶謂其早也是時燕邸左長史金忠¶
　　不得厠名翰林惟拜工部宣宗雖擢張瑛入翰林¶
　　以嘗為詹事府舊僚采故也景帝興自郕邸其左¶
　　長史儀銘亦官止禮部左侍郎未有遽擢為學士¶
　　者其後一日拜六學士時人以為名器之濫竊謂¶
　　慎重名器當自本院始¶
　史官自洪武十四年置修撰三人編修檢討各四人¶
<pb:KR2m0014_WYG_054-33b>¶
　其後由一甲進士除授及庶吉士留館授職往往溢¶
　額無定貟嘉靖八年復定講讀修撰各三人編修檢¶
　討各六人皆從吏部推補如諸司例然未幾即以侍¶
　從人少詔采方正有學術者以充其選因改御史胡¶
　經員外郎陳束主事唐順之等七人俱為編修以後¶
　仍循舊例由庶吉士除授卒無定額崇禎七年又考¶
　選推官知縣為編修檢討蓋亦創舉非常制也¶
　　殿閣詞林記曰自呉元年置院以來官不必備惟¶
<pb:KR2m0014_WYG_054-34a>¶
　　侍從儒學之臣最重必如所謂明仁義禮樂通古¶
　　今治亂文章議論可以决疑定䇿論道經邦者始¶
　　可處之故洪武永樂宣徳間雖待詔孔目不輕授¶
　　人凡居是職者咸知自重若遽鰓鰓焉有出位之¶
　　圖殊非建官之意也嘗考周官内史掌王八柄之¶
　　法以詔王治凡命諸侯及孤卿大夫則策命之邱¶
　　濬曰八柄詔於冡宰内史復掌以詔王蓋史官公¶
　　論之所出爵禄廢置生殺予奪之柄有所不公直¶
<pb:KR2m0014_WYG_054-34b>¶
　　以筆之呉澄謂内史為翰林之職蓋以其策命諸¶
　　侯孤卿大夫猶學士之草制詔也然謂之史乃掌¶
　　文書贊治之名今制併史館於翰林其亦此意與¶
　　春明夢餘録曰明改學士院為翰林院凡代言之¶
　　官(學/士)經筵之職(講/讀)秘書之屬(五經博/士典籍)著作起居之¶
　　任(侍書/待詔)併屬於翰林至升轉之例初編修九年升¶
　　侍講檢討九年升修撰既升修撰矣與狀元徑授¶
　　修撰者又皆九年方升中允成化二年童縁以修¶
<pb:KR2m0014_WYG_054-35a>¶
　　撰升諭德後遂為例至𢎞治中改正必二十六七¶
　　年方升五品學士(此載在楊文/襄召對録者)故當時詞臣廻翔¶
　　禁林曉暢典故及至宣麻卓有可觀¶
　庶吉士自洪武初有六科庶吉士十八年以進士在¶
　翰林院承敕監等近侍衙門者俱稱庶吉士永樂二¶
　年始定為翰林院庶吉士選進士文學優等及善書¶
　者為之三年試之其留者二甲授編修三甲授檢討¶
　不得留者則為給事中御史或出為州縣宣徳五年¶
<pb:KR2m0014_WYG_054-35b>¶
　始命學士教習萬厯以後掌教習者專以吏禮二部¶
　侍郎二人¶
　　殿閣詞林記曰洪武初以諸進士未更事欲優待¶
　　之俾觀政於諸司候諳練然後任之其在本院承¶
　　敇監等近侍衙門者采書經庶常吉士之義俱改¶
　　稱庶吉士其在六部及諸司者則仍稱進士永樂¶
　　初擇本院庶吉士二十五人暨首甲三人俾進學¶
　　内閣周忱自陳願與其列遂増忱為二十九人命¶
<pb:KR2m0014_WYG_054-36a>¶
　　學士解縉領其事宣徳中三科進士選入翰林為¶
　　庶吉士者二十八人猶有選入六科近侍諸衙門¶
　　庶吉士十二人其出舊科者一蕭鎡也惟鎡授編¶
　　修是科以後始定庶吉士止入翰林然四年七年¶
　　十年進士皆不選自宣徳以前留官翰林者鮮兼¶
　　授部屬中書等官正統間始有授科道者成化後¶
　　不授中書正徳辛未丁丑止授科道而無部屬辛¶
　　巳仍復兼授焉蓋國初最重庶吉士之選雖二甲¶
<pb:KR2m0014_WYG_054-36b>¶
　　第一人及㑹元或選而不預或預而不留其嚴如¶
　　此¶
南京翰林院學士一人不常置以翰林坊局官署職孔¶
目一人¶
　　國史院¶
遼南面國史院有監修國史史館學士修撰修國史等¶
官¶
　　(臣/)等謹按帝紀太宗㑹同四年詔有司編始祖奇¶
<pb:KR2m0014_WYG_054-37a>¶
　　善汗事跡聖宗統和八年北府宰相室昉進所撰¶
　　實録二十卷帝詔凡已奏事附日厯細事不書興¶
　　宗重熈中命耶律古裕蕭罕嘉努等編遼國上世¶
　　事跡及諸帝實録道宗太康初進上之清寜五年¶
　　耶律孟簡疏言本朝之興幾二百年宜有國史以¶
　　垂後世乃編耶律赫嚕烏哲休格三人行事以進¶
　　遂命置局編修皆遼史之可考者至於道宗初罷¶
　　史官預聞朝議俾問宰相而後書之則大失記言¶
<pb:KR2m0014_WYG_054-37b>¶
　　記動之意矣¶
金國史院有監修國史掌修國史事修國史掌修國史¶
判院事同修國史二人(女直漢人各一人承安四年更/擬女直一人罷契丹同修國史)¶
編修官八人(女直漢人各四人明昌元年罷/契丹編修三人添女直一人)檢閲官又¶
修遼史刋修官一人編修官三人¶
　國史院先嘗以諫官兼其職明昌元年詔諫官不得¶
　兼恐以其奏章私溢已美故也¶
元國史院以翰林兼之(已見/前)¶
<pb:KR2m0014_WYG_054-38a>¶
　中統三年敕王鶚集廷臣商𣙜史事至元元年敇選¶
　儒士編修國史起館舍給俸以贍之十年以翰林院¶
　纂修國史敕采録累朝事實以備編集皇慶元年帝¶
　謂省臣曰人言御史臺任重朕謂國史院其任尤重¶
　蓋御史臺是一時公論國史院是萬世公論於是升¶
　翰林兼國史院為從一品文宗至順二年帝欲取國¶
　史閲之編修官吕思誠曰國史記當代人君善惡自¶
　古無天子取觀之理遂止¶
<pb:KR2m0014_WYG_054-38b>¶
明以翰林院修撰編修檢討為史官(詳見學/士院)¶
　　集賢院¶
金集賢院設知集賢院同知集賢院司議官諮議官等¶
　宣宗貞祐五年置司議諮議二官俱不限員¶
元集賢院掌提調學校徴求隠逸召集賢良凡國子監¶
元門道教隂陽祭祀占卜祭遁之事悉𨽻焉大學士五¶
人學士侍讀學士侍講學士直學士各二人又經歴一¶
人都事二人待制修撰兼管承發架閣庫各一人¶
<pb:KR2m0014_WYG_054-39a>¶
　國初集賢與翰林國史院同一官署至元二十二年¶
　分置兩院置大學士三人學士一人直學士二人典¶
　簿一人二十四年増置學士一人侍讀學士一人待¶
　制一人尋又置院使一人大學士二人學士三人侍¶
　讀學士侍講學士各一人直學士二人司直待制各¶
　一人二十五年増都事修撰各一人元貞元年增院¶
　使一人大徳十一年置院使六人經歴二人至大四¶
　年省院使六人皇慶二年省漢人經歴一人後定置¶
<pb:KR2m0014_WYG_054-39b>¶
　官如前¶
　所屬國子監有祭酒等官國子學有博士等官(俱詳/國子)¶
　(監/門)興文署署令一人以翰林修撰兼之署丞一人以¶
　翰林應奉兼之至治二年罷置典簿一人掌提調諸¶
　生飲膳與凡文牘簿書之事¶
　　𢎞文院¶
金𢎞文院有知院同知𢎞文院事又有校理掌校譯經¶
史¶
<pb:KR2m0014_WYG_054-40a>¶
明𢎞文館學士洪武三年置以胡鉉為學士又命劉基¶
危素羅復仁王本中眭稼皆兼𢎞文館學士未幾罷¶
　宣徳間復建𢎞文閣於思善門右以翰林學士楊溥¶
　掌閣印尋併入文淵閣¶
　　殿閣諸學士¶
遼南面宣政殿學士(穆宗應厯元年有/宣政殿學士李澣)觀書殿學士(道/宗)¶
(壽隆初王鼎為/觀書殿學士)昭文館直學士(楊遵朂子晦為/昭文館直學士)崇文館¶
大學士(太祖時韓延徽為/崇文館大學士)乾文閣學士(道宗咸雍五年/王觀為乾文閣)¶
<pb:KR2m0014_WYG_054-40b>¶
(學/士)¶
　　(臣/)等謹按以上皆百官志考李澣見穆宗紀餘皆¶
　　載列傳中若職掌與員數則志不詳其昭文崇文¶
　　兩館學士雖非殿閣銜以與𢎞文院同故併載於¶
　　此¶
金益政院哀宗正大三年置於内廷以學問該博議論¶
宏逺者數人兼之日以二人上直備顧問講尚書通鑑¶
貞觀政要名則經筵實内相也未幾罷¶
<pb:KR2m0014_WYG_054-41a>¶
　　(臣/)等謹按益政院雖無學士之官實為學士之職¶
　　與𢎞文院同故併載於此¶
元奎章閣學士院大學士四人侍書學士承制學士供¶
奉學士各二人¶
　首領官叅書典籖各二人照磨一人屬官授經郎二¶
　人¶
　文宗天厯二年立於興聖殿西命儒臣進經史之書¶
　考帝王之治大學士二人尋升為學士院大學士至¶
<pb:KR2m0014_WYG_054-41b>¶
　叅書多以他官兼領其職至順元年増定如前順帝¶
　至元六年十一月罷奎章閣學士院至正元年九月¶
　立宣文閣不置學士惟授經郎及監書博士以宣文¶
　閣繫銜云¶
　所屬羣玉内司天歴二年始置掌奎章圗書寳玩及¶
　凡常御之物監司司尉亞尉各一人僉司司丞各二¶
　人典簿一人¶
　　(臣/)等謹按元典章又有昭文館大學士百官志不¶
<pb:KR2m0014_WYG_054-42a>¶
　　載附見於此¶
明左右春坊亦有大學士¶
　洪武二十五年始以叅議董倫為之景帝以後不常¶
　設(詳詹事/府門)¶
　¶
　¶
　¶
　¶
<pb:KR2m0014_WYG_054-42b>¶
　¶
　¶
　¶
　¶
　¶
　¶
　¶
欽定續文獻通考卷五十四¶
