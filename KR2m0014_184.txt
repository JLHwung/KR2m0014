# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:21.488703
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷一百八十四
<pb:KR2m0014_WYG_184-1a>¶
欽定四庫全書¶
欽定續文獻通考巻一百八十四¶
　經籍考¶
　　子(醫家/)¶
宋史藝文志醫書類五百九部三千三百二十七卷¶
遼金元三史不立藝文志㪚見各紀傳中¶
眀史藝文志醫書類六十八部一千六十四卷¶
宋¶
<pb:KR2m0014_WYG_184-1b>¶
董汲旅舍備要方一卷¶
　汲字及之東平人¶
夏徳衛生十全方三卷¶
　徳字子益里貫無攷¶
　　(臣/)等謹案徳又有竒疾方一卷已見馬考¶
王執中鍼灸資生經七卷¶
　執中字叔權永嘉人據趙綸序稱澧陽郡博士¶
陳自眀婦人大全良方二十四卷¶
<pb:KR2m0014_WYG_184-2a>¶
　自眀字良父臨川人官建府醫學教諭¶
嚴用和濟生方八卷¶
　用和始末無攷¶
　　呉澄古今通變仁夀方序曰世之醫和不一惟有¶
　　所傳授得之嘗試者多騐予最嘉嚴氏濟生方之¶
　　藥不泛不繁用之輒有功葢其方乃平日所嘗試¶
　　而騐者也¶
楊士瀛仁齋直指二十六卷附傷寒類書活人總括七¶
<pb:KR2m0014_WYG_184-2b>¶
卷¶
　士瀛字登父號仁齋福州人¶
顱𩕄經二卷¶
　不著撰人名氏¶
眀堂灸經八卷¶
　題西方子撰¶
急救仙方六卷¶
　不著撰人名氏¶
<pb:KR2m0014_WYG_184-3a>¶
小兒衛生總微論方二十卷¶
　不著撰人名氏¶
太醫局程文九巻¶
　　(臣/)等謹案是編皆宋時考試醫學之制¶
金¶
劉完素素問元機原病式一卷　宣眀方論十五卷¶
傷寒直格方三卷　傷寒標本心法類萃二巻¶
　完素字守真河問人事迹具金史方技傳¶
<pb:KR2m0014_WYG_184-3b>¶
　　本傳畧曰完素嘗遇異人陳生飲以酒大醉¶
　　及寤洞達醫術以庸醫多妄説乃注原病式二萬¶
　　餘言然好用涼劑以降心火益肝腎為主¶
張元素病機氣宜保命集三卷¶
　元素字潔古易州人八嵗試童子舉二十七試經義¶
　進士不第乃去學醫洞徹其術治病不用古方曰運¶
　氣不侔古今異軌古方新病不相能也¶
張從正儒門事親十五卷　傷寒心鏡一巻¶
<pb:KR2m0014_WYG_184-4a>¶
　從正字子和睢州考城人興定中召補太醫㝷辭去¶
　事迹具金史方技傳¶
李杲内外傷辨惑論三卷　脾胃論三卷　蘭室秘藏¶
六巻¶
　杲字眀之自號東垣老人真定人以納貲得官監濟¶
　源税幼好醫書捐千金從易人張元素學盡得其傳¶
　當時以神醫目之所著書多傳于世¶
元¶
<pb:KR2m0014_WYG_184-4b>¶
王好古醫壘元戎十二卷　此事難知二卷　湯液本¶
草三卷¶
　好古字進之趙州人官本州教授其學出于李杲又¶
　嘗受業于張元素¶
沙圖穆蘇瑞竹堂經騐方五卷¶
　沙圖穆蘇字謙齋由御史出為建昌太守¶
危亦林世醫得效方二十巻¶
　亦林字達齋南豐人官本州醫學教授其髙祖遇仙¶
<pb:KR2m0014_WYG_184-5a>¶
　人董奉之二十五世孫傳其秘方因據以成書詳亦¶
　林所自序¶
朱震亨格致餘論一卷　局方發揮一卷　金匱鈎元¶
三卷¶
　震亨字彦修金華人受業于羅守悌得劉守真之傳¶
　　黄虞稷曰彦修從許文懿學所居在丹溪學者稱¶
　　丹溪先生宋景濓言其得考亭正傳為金華四賢¶
　　之的嗣不徒以醫名也¶
<pb:KR2m0014_WYG_184-5b>¶
滑夀難經本義二巻¶
　夀字伯仁自號攖寧生許州人寄居鄭縣從王居中¶
　學受素問難經又參㑹張仲景劉守真李眀之三家¶
　而貫通之所治無不愈天台朱右摭其治疾神效者¶
　數十字為作傳¶
王國端扁鵲神應鍼灸玉龍經(無卷/數)¶
　國端婺源人¶
鄒鋐夀親養老新書四巻¶
<pb:KR2m0014_WYG_184-6a>¶
　鋐泰寧人¶
　　(臣/)等謹案是書第一卷即宋陳直之養老奉親書¶
　　已見馬考第二巻以下皆鋐所續增也¶
齊徳之外科精義二卷¶
　徳之官醫學博士充御藥院外科太醫¶
戴啓宗脉訣刋誤二卷附録二巻¶
　啓宗字同父金陵人官龍興路儒學教授¶
王履醫經溯洄集一卷¶
<pb:KR2m0014_WYG_184-6b>¶
　履字安道崑山人學醫于朱丹溪盡得其術¶
鎦洪傷寒心要一卷¶
　洪都梁人始末無攷¶
何若愚添注指微賦一卷¶
　若愚爵里無攷¶
艾元英如宜方二巻¶
　元英東平人¶
王珪泰定養生主論十六卷¶
<pb:KR2m0014_WYG_184-7a>¶
　珪字均章自號中陽老人嘗從仕棄官歸隠虞山下¶
　慕丹術尤䆳于醫¶
類編南北經騐醫方大成十卷¶
　題文江孫乆賢撰¶
　　(臣/)等謹案是書本名醫方集成後為坊賈增輯改¶
　　題此名¶
馬宗素傷寒醫鑒一卷¶
　宗素始末無攷¶
<pb:KR2m0014_WYG_184-7b>¶
　　(臣/)等謹案是書載河問六書皆采劉完素之説以¶
　　駁朱肱南陽活人書¶
明¶
周定王橚普濟方一百六十八卷¶
　橚見農家類¶
周文采醫方選要十巻¶
　文采洪武時人¶
戴原禮推求師意二卷¶
<pb:KR2m0014_WYG_184-8a>¶
　原禮朱震亨門人¶
熊宗立素問運氣圖括定局立成一卷¶
　宗立見儒家類¶
徐用誠玉機微義五十卷¶
　用誠字彦純㑹稽人¶
　　(臣/)等謹案是書為用誠所撰而劉純續增之純字¶
　　宗原咸寧人¶
徐用宣小兒方十卷¶
<pb:KR2m0014_WYG_184-8b>¶
　用宣衢州人¶
徐謙仁端録十八卷¶
　謙字仲光嘉興人¶
　　(臣/)等謹案是書専論治痘諸法¶
劉宇安老懷幼書四卷¶
　宇字志大河南人成化進士官山西按察副使¶
薛鎧保嬰撮要八卷¶
　鎧字良武呉縣人官太醫院醫士¶
<pb:KR2m0014_WYG_184-9a>¶
何瑭醫學管見一卷¶
　瑭字柏齋懷慶人𢎞治進士官南京右副都御史諡¶
　文定事迹具眀史儒林傳¶
周宏衛生集四卷¶
　宏里貫無攷¶
劉純雜病治例一卷　傷寒治例一卷¶
　純見前其父橘泉翁受醫術于朱震亨純幼承家學¶
　又從其鄉馮庭幹許宗魯邱克容㳺盡得其法¶
<pb:KR2m0014_WYG_184-9b>¶
蒋儀藥鏡四卷¶
　儀嘉興人正徳進士¶
丁瓉素問鈔補正十二巻¶
　瓉字㸃白鎮江人嘉靖進士官温州知府¶
薛已薛氏醫案七十八卷¶
　已字立齋呉縣人正徳間以薦授御醫擢南京太醫¶
　院院判晉院使¶
汪機讀素問鈔九卷　鍼灸問對三卷　外科理例七¶
<pb:KR2m0014_WYG_184-10a>¶
卷附方一卷　運氣易覽三卷　痘證理辨一巻附方¶
一巻¶
　機字省之祁門人精通醫術治病多竒中與呉縣張¶
　頥杞縣李可大常熟繆希雍齊名¶
馬蒔素問註證發微九卷¶
　蒔字時化㑹稽人¶
陳㑹神應經一卷¶
　㑹字善同里貫無攷¶
<pb:KR2m0014_WYG_184-10b>¶
　　(臣/)等謹案是書前有宗𣲖圖稱梓桑君席宏達九¶
　　傳至席華叔十傳至席信卿十一傳至㑹㑹傳二¶
　　十四人皆歴歴可據¶
陳桷石山醫案三卷¶
　桷字惟宜祁門人¶
江瓘名醫類案十二卷¶
　瓘字民瑩歙縣諸生因病學醫子應宿世其業¶
孫一奎赤水元珠三十卷　醫㫖緒餘二卷　孫氏醫¶
<pb:KR2m0014_WYG_184-11a>¶
案五巻¶
　一奎字文垣號東宿又號生生子休寧人醫案五巻¶
　一奎輯其子泰來眀來編¶
李時珍本草綱目五十二卷　竒經八脉考一巻　瀕¶
湖脉草一卷¶
　時珍字東璧蘄州人官楚王府奉祠正事迹具眀史¶
　方技傳¶
王世相醫開一巻¶
<pb:KR2m0014_WYG_184-11b>¶
　世相字季鄰號清溪蒲州人官延川知縣¶
李濓醫史十卷¶
　濓見史類¶
虞摶醫學正傳八巻¶
　摶字天民自號花溪恒徳老人義烏人其學以朱震¶
　亨為宗而參以張機孫思邈李杲諸家之説¶
萬表萬氏家抄濟世良方六巻¶
　表見兵家類¶
<pb:KR2m0014_WYG_184-12a>¶
　　(臣/)等謹案是編乃表孫邦孚所增輯邦孚字汝永¶
　　官都督僉事¶
張時徹攝生衆妙方十一巻　急救良方二卷¶
　時徹見史類¶
胡嗣亷編校靈秘十八方加減一巻¶
　嗣亷濟南人¶
李湯卿心印紺珠經二巻¶
　湯卿里貫無攷¶
<pb:KR2m0014_WYG_184-12b>¶
呉正倫養生類要二卷¶
　正倫字子敘自號春巖子歙縣人¶
髙士志齋醫論二卷¶
　士字志齋鄞縣人¶
陳仕賢經騐良方十一卷¶
　仕賢字邦憲福清人嘉靖進士官副都御史¶
方廣丹溪心法附餘二十四巻¶
　廣字約之號古齋休寧人¶
<pb:KR2m0014_WYG_184-13a>¶
董炳避水集騐要方四卷¶
　炳字文化河州人父相字玉鶴以醫得名栁應聘為¶
　作玉鶴翁傳炳號懐鶴¶
　　(臣/)等謹案是編乃隆慶丙寅淮水決時炳避居樓¶
　　上所集故以避水為名¶
方有執傷寒論條辨八卷　本草鈔一卷　或問一卷¶
　痙書一巻¶
　有執字中行歙縣人¶
<pb:KR2m0014_WYG_184-13b>¶
王肯堂證治凖繩(無卷/數)¶
　肯堂見經類¶
　　本傳畧曰肯堂好讀書尤精于醫所著凖繩該括¶
　　精粹世競傳之¶
　　肯堂自序畧曰余鋭志醫學採取古今方論參以¶
　　鄙見而命髙生隠次第録之先成雜病論與方各¶
　　八巨帙¶
繆希雍先醒齋廣筆記　神農本草經疏三十卷¶
<pb:KR2m0014_WYG_184-14a>¶
　希雍字仲醇常熟人附見明史方技傳李時珍傳中¶
　　(臣/)等謹案天啓中王紹徽作㸃将録以東林諸人¶
　　分配水滸傳一百八人姓名稱希雍為神醫安道¶
　　全朱國禎湧幢小品記天啟辛酉國禎患膈病上下¶
　　如分兩截中痛甚不能支希雍用蘇子五錢飲之¶
　　即止亦可見其技之工矣¶
張介賓類經三十二卷　景岳全書六十四卷¶
　介賔字㑹卿號景岳山隂人從名醫金英遊遂精醫道¶
<pb:KR2m0014_WYG_184-14b>¶
　　葉秉敬序畧曰景岳治病一以内經為主但恐内¶
　　經資于自用而不能與天下共用乃著類經三十¶
　　二巻犁為三百九十條益以圖翼十一卷附翼四¶
　　卷殫精極微有功于軒岐大矣¶
馮時可上池雜説一卷¶
　時可見經類¶
皇甫中傷寒指掌十四卷¶
　中字雲洲仁和人¶
<pb:KR2m0014_WYG_184-15a>¶
楊繼洲鍼灸大全十卷¶
　繼洲平陽人萬厯中醫官¶
張三錫醫學六要十九巻¶
　三錫字叔承應天人¶
李中梓删補頤生微論四卷　雷公炮製藥性解六卷¶
　中梓字士材華亭人¶
劉應泰魯府秘方四卷¶
　應泰官魯王府侍醫¶
<pb:KR2m0014_WYG_184-15b>¶
呉有性瘟疫論二卷補遺一卷¶
　有性字又可震澤人¶
王化貞普門醫品四十八巻補遺一卷¶
　化貞字肖乾諸城人萬厯進士官至僉都御史巡撫¶
　遼東事迹附見明史熊廷弼𫝊¶
呉勉學編河間六書二十七巻¶
　勉學字肖愚歙縣人¶
黄承昊折肱漫録六卷¶
<pb:KR2m0014_WYG_184-16a>¶
　承昊字履素號闇齋秀水人洪憲子萬厯進士官福¶
　建按察使¶
董説運氣定論一卷¶
　説見經類¶
髙武鍼灸聚英四卷　鍼灸節要四卷¶
　武里貫無攷¶
盧之頤本草乗雅半偈十巻　痎瘧論䟽一卷¶
　之頤字子繇錢塘人¶
<pb:KR2m0014_WYG_184-16b>¶
孫志宏簡眀醫彀八巻¶
　志宏字台石杭州人¶
金鎞秘論十二卷¶
　題梁谿流寓李藥師撰¶
扁鵲指歸圖一卷¶
　不著撰人名氏¶
類方馬經六卷¶
　不著撰人名氏¶
<pb:KR2m0014_WYG_184-17a>¶
司牧馬經痊驥通元論六卷¶
　不著撰人名氏¶
喻仁喻傑同撰療馬集四卷附録一巻¶
　仁傑皆六安州馬醫¶
痊驥集二卷¶
　不著撰人名氏¶
　¶
　¶
<pb:KR2m0014_WYG_184-17b>¶
　¶
　¶
　¶
　¶
　¶
　¶
　¶
欽定續文獻通考卷一百八十四¶
