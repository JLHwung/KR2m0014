# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:20.776250
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷一百五十五
<pb:KR2m0014_WYG_155-1a>¶
欽定四庫全書¶
欽定續文獻通考卷一百五十五¶
　經籍考¶
　　經(論語/)　(孟子/)¶
宋史藝文志論語類七十三部五百七十九卷(不著録/者八部)¶
(八十/二卷)儒家類中孟子三十部三百二十六卷¶
遼金瓦三史不立藝文志散見各紀傳中¶
明史藝文志論語類五部六十六卷孟子類二部十一¶
<pb:KR2m0014_WYG_155-1b>¶
卷¶
宋¶
鄭汝諧論語意原二卷¶
　汝諧字舜舉號東谷處州人仕至吏部侍郎¶
　　真徳秀曰意原以其已意而逆聖人之志盖多得¶
　　之八佾篇謂其傷權臣之僭竊痛名分之紊亂大¶
　　指與春秋相表裏於子賤章謂其為人沈厚簡重¶
　　非魯多君子不能取以為君子於聞韶章謂以揖¶
<pb:KR2m0014_WYG_155-2a>¶
　　遜之樂作於僭竊之國聖人盖傷之於三仁章謂¶
　　㣲子之去為去王朝而之國非歸周也若是者不¶
　　可殫書其言若異於先儒而未嘗不合乎義理之¶
　　正¶
　　(臣/)等謹案馬考載論語意原一卷引陳振孫書録¶
　　解題云不知作者茲以其卷數不同復不著撰人¶
　　疑或别是一書仍著録焉¶
蔡節論語集説十卷¶
<pb:KR2m0014_WYG_155-2b>¶
　節字覺庵永嘉人淳祐間官太府卿兼樞宻副都承¶
　㫖¶
　　姜文龍曰永嘉蔡先生集説之作自集義中來本¶
　　之明道伊川二先生參以晦菴或問而于晦菴南¶
　　軒尤得其骨髓盖南軒學于五峯先生又與晦菴¶
　　相講磨故語説多親切¶
　　納喇性徳曰是書宋藝文志不載諸家藏書目俱¶
　　不收予購得之幸矣永嘉自伊洛諸儒未作王景¶
<pb:KR2m0014_WYG_155-3a>¶
　　山出發明經藴述儒志一編其後則有劉安節元¶
　　承鮑若雨商霖謝天甲用休潘是子文周行已恭¶
　　叔陳經正貴一暨弟經邦貴叙其姓名皆入伊洛¶
　　淵源録中而著羣經説者若陳鵬飛少南薛季宣¶
　　士龍張淳忠甫葉適正則戴溪肖望陳傅良君舉¶
　　葉味道知道錢文子文季黄仲炎若晦湯達達可¶
　　陳埴潛室王與之次㸃皆有成書著録諺曰温居¶
　　瀛壖理學之淵不信然與¶
<pb:KR2m0014_WYG_155-3b>¶
　　黄虞稷曰是書淳祐五年表進¶
金履祥論語集註考證十卷¶
　履祥見書類¶
明¶
陳士元論語類考二十卷¶
　士元見易類¶
　　士元自序略曰論語者孔子答弟子時人及弟子¶
　　相與言而所聞於孔子之語也論語䜟謂子夏等¶
<pb:KR2m0014_WYG_155-4a>¶
　　六十四人撰鄭康成謂仲弓㳺夏軰撰而程正叔¶
　　以為成於有子曾子之門人洪景盧又謂兼成於¶
　　閔子之門人云其書古論二十一篇齊論二十二¶
　　篇魯論二十篇漢孝文置論語博士平帝召通論¶
　　語者駕軺詣京師盖慎其選而重茲科也張禹本¶
　　受魯論兼講齊論合而考之刪其煩複主魯論二¶
　　十篇除齊論問王知道二篇稱為張侯論今所傳¶
　　論語是已齊古二學遂不𫝊明興設科取士初試¶
<pb:KR2m0014_WYG_155-4b>¶
　　七藝論語居先而世之學者㓜時即承斯業及從¶
　　政為邦則目為筌蹄不復省覽予於是葢病焉昔¶
　　人有言論語始於不愠終於知命為君子儒洙泗¶
　　為仁之方一貫之道可終身違乎予素檮昧有一¶
　　得輒出入口耳間乃著此編貯之右塾凡二十卷¶
　　為類十有八目四百九十有四云論語八十策較¶
　　六經之䇿三居二聘禮疏可稽也傳録者誤為八¶
　　十宗徐遵明曲為之解為王應麟所詆誚予茲曲¶
<pb:KR2m0014_WYG_155-5a>¶
　　解不止八十宗三言耳其不免覽者詆誚哉¶
王肯堂論語義府二十卷¶
　肯堂見書類¶
　　王綱振曰損菴先生裒集先儒語録下及近儒諸¶
　　説經者凡数百家名曰義府論語最先脱稿計四¶
　　十餘萬言¶
周宗建論語商二卷¶
　宗建字季侯呉江人萬厯進士官至監察御史巡按¶
<pb:KR2m0014_WYG_155-5b>¶
　湖廣為魏忠賢所害崇禎初追贈太僕寺卿諡忠毅¶
　　繆永曰論語商二卷成於武康官廨¶
劉宗周論語學案(無卷/數)¶
　宗周見易類¶
　　右論語¶
宋¶
蘇評孟子二卷¶
　舊題蘇洵評¶
<pb:KR2m0014_WYG_155-6a>¶
　　(臣/)等謹案是書詞意庸淺當是依託之作¶
蔡模孟子集疏十四卷¶
　模字仲覺號覺軒建安人蔡沈之子蔡杭之兄也¶
　　蔡杭後序略曰紫陽朱子集諸儒之大成論孟二¶
　　書有集義以發其所疑有或問以别其所異而集¶
　　註出焉杭王父西山府君在師門最久先君子九¶
　　峯府君世師師學得于問辨講明為尤詳伯氏覺¶
　　軒語及過庭舊聞慨然旁搜博取以就先志九年¶
<pb:KR2m0014_WYG_155-6b>¶
　　究心於是參或問以見同異采集義以補缺遺文¶
　　集則以剖決而無隠語録則以講辨而益精至兩¶
　　世所見聞門人所敷繹有足以發越朱子言外之¶
　　意者㑹而通之故觀集疏而集注之意易見¶
　　納喇性徳曰牧堂蔡仲與朱子稱其教子不干利¶
　　禄而開之以聖賢之學非世人所及其子元定季¶
　　通孫淵伯静沉仲黙曽孫模仲覺杭仲節皆隐居¶
　　著書既而仲覺任建安書院席長以謝方叔湯恢¶
<pb:KR2m0014_WYG_155-7a>¶
　　薦補迪功郎添差本州教授而仲節旋中進士為¶
　　諸王教授累遷端明殿學士參知政事蔡氏撰述¶
　　季通律吕新書仲黙書傳最著而伯静易訓解鄱¶
　　陽董氏載入諸儒沿革中仲覺則有易傳集解大¶
　　學衍論語孟子集疏河洛探賾續近思録諸書予¶
　　所見者僅孟子集疏十四卷而已仲節為之後序¶
　　稱其參或問以見同異采集義以補闕遺洵有功¶
　　於集注者矣仲覺被薦嘗疏言敬義為萬世帝王¶
<pb:KR2m0014_WYG_155-7b>¶
　　心學之本而大雅价人維藩六語為國家守邦要¶
　　道又請以白鹿洞學規頒諸天下盖無愧牧堂老¶
　　人之教而其家學誠非世人所能幾及也¶
施徳操孟子發題一卷¶
　徳操字彦執海昌人以病廢不能婚宦坎&KR0452;而没¶
金履祥孟子集註考證七卷¶
　履祥見書類¶
明¶
<pb:KR2m0014_WYG_155-8a>¶
陳士元孟子雜記四卷¶
　士元見易類¶
管志道孟義訂測七卷¶
　志道字登之婁縣人事蹟附見明史顔鯨𫝊¶
郝敬孟子説解十四卷¶
　敬見易類¶
　　陸元輔曰郝仲輿孟子説解前有讀孟子三十一¶
　　條為一卷孟子遺事一卷餘隨文詳説十二卷¶
<pb:KR2m0014_WYG_155-8b>¶
　　右孟子¶
　¶
　¶
　¶
　¶
　¶
　¶
欽定續文獻通考卷一百五十五¶
