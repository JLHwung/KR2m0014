# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:22.777671
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷二百二十六
<pb:KR2m0014_WYG_226-1a>¶
欽定四庫全書¶
欽定續文獻通考卷二百二十六¶
　物異考¶
　　人異¶
宋寧宗慶元元年永州民産兒有角翅尤溪縣民陳油¶
妻産二子肢體異而胸膈相連¶
　　(臣/)等謹按王圻續通考載陳升之將生母荆國夫¶
　　人常聞排榻有聲者累日索之無所見既産升之¶
<pb:KR2m0014_WYG_226-1b>¶
　　其聲遂息得大蛇蜕於褥下鱗甲首尾俱備惟腹¶
　　下脱一鱗升之既長腹亦有鱗可磨指甲封秀國¶
　　公楊億初生母章氏夢羽衣人自言武夷仙脱化¶
　　既誕則一鶴雛也舉家驚駭貯而棄之江其叔曰¶
　　吾聞世之異人其生亦異如姜嫄有棄簡狄有契¶
　　乃追至江濵開視之鶴已脱而嬰兒具焉體猶有¶
　　紫毳尺餘次日乃落考列傳多不符姑從附録¶
遼穆宗應厯十二年八月女真進鼻上毛小兒¶
<pb:KR2m0014_WYG_226-2a>¶
金太祖駐軍寧江人馬異狀¶
　帝未即位時軍寧江駐髙阜薩哈仰見太祖體如喬¶
　松所乘馬如岡阜之大帝亦視薩哈人馬異常薩哈¶
　因白所見太祖喜曰此吉兆也即舉酒酧之曰異日¶
　成功當識此地¶
熙宗天眷元年夏熙州見一人乘白馬紅袍玉帯如少¶
年官狀馬前有六蟾蜍¶
　凡三時乃沒郡人競往觀之¶
<pb:KR2m0014_WYG_226-2b>¶
海陵正隆元年五月辛亥修容安氏閤女御為妖所憑¶
舞譟宫中命殺之¶
世宗大定十二年三月宛平人張孝善子曰合得旦死¶
至暮復活¶
　十三年正月尚書省奏合得復活自云本是良鄉王¶
　建子喜兒而喜兒前三年已死建驗以家事能具道¶
　之此盖假屍還魂擬付王建為子帝曰若是則姦倖¶
　小人競生詐偽凟亂人倫止付孝善¶
<pb:KR2m0014_WYG_226-3a>¶
哀宗正大元年有人衣麻衣望承天門大笑者三大哭¶
者三¶
　有司拘而問之其人曰我先笑者笑許大天下將相¶
　無人後哭者哀祖宗國家破蕩至此也有司議置重¶
　典帝曰今詔草澤之士並許直言雖渉譏訕亦不治¶
　罪况此人言亦有理只不應笑哭闕下耳乃杖之¶
元太祖十世祖勃端察爾母夢金色神人有娠¶
　勃端察爾母阿倫果斡寡居夜寢帳中夢白光自天¶
<pb:KR2m0014_WYG_226-3b>¶
　窗中入化為金色神人來趨卧榻阿倫果斡驚覺遂¶
　有娠産一子即勃端察爾也¶
世祖中統二年九月河南民王四妻靳氏一産三男¶
　唐志云物反常為妖隂氣盛則母道壯也¶
至元元年四月黄崗民婦生男狗頭　二年正月武城¶
縣民王氏妻崔氏一産三男　八年平灤路昌黎縣民¶
生子中夜有光¶
　詔加鞠養或以為非宜帝曰何幸生一好人毋生嫉¶
<pb:KR2m0014_WYG_226-4a>¶
　心也¶
十年八月甲寅鳯翔寳雞縣劉鐵牛妻一産三男　二¶
十年二月髙州張丑妻李氏一産三男一女四月固安¶
州王得林妻張氏懷孕五月生一男四手四足圓頭三¶
耳一耳附腦後生而即死　二十二年四月江陵民張¶
二妻鄧氏一産三男　二十八年九月襄陽南漳縣民¶
李氏妻一産三男¶
成宗大徳元年五月辛未遂寧州軍户任福妻一産三¶
<pb:KR2m0014_WYG_226-4b>¶
男十一月遼陽打鷹布哷齊户諾海妻哈瑪爾一産四¶
男　四年三月寳應縣民孫奕妻朱氏一産三男　十¶
年正月江州湖口縣民方丙妻甘氏一産四男¶
泰定帝泰定元年十月秦州成紀縣趙思直妻張氏一¶
産三子　四年十二月絳州太平縣趙氏婦一産三子¶
致和元年三月太平路當塗縣楊太妻呉氏一産三子¶
順帝至元元年正月雲南婦人一産三男又廣西師宗¶
州㱔生妻適和一産三男汴梁祥符縣市中一乞丐婦¶
<pb:KR2m0014_WYG_226-5a>¶
人忽生髭鬚　二年四月黄州黄崗縣周氏婦産一男¶
即死狗頭人身¶
　　王圻曰至元三年民間謡言拘刷童男女以故婚¶
　　姻不問長㓜平江蘇達卿時為上海縣吏有女年¶
　　十一贅里人浦仲明之子為婿明年生一子¶
至元九年棗陽縣民張氏婦生男甫及周嵗暴長四尺¶
許(容貎異常皤腹擁腫見人輒嬉/笑如世俗所畵布袋和尚云)　十年春有人伏麗¶
正門樓斗拱中¶
<pb:KR2m0014_WYG_226-5b>¶
　人伏斗拱内不知何自而至逺近聚觀之門尉以白¶
　留守達於都堂上聞有㫖令取付法司鞠問但云薊¶
　州人問其姓名詰其所從來皆惘若無知惟妄言禍¶
　福而已乃以不應之罪笞之忽不知所在¶
二十三年五月覇州民王馬駒妻趙氏一産三男六月¶
亳州務李閏妻張氏一産三男¶
明太祖洪武二十四年八月河南龍門婦司氏死三年¶
借屍復生¶
<pb:KR2m0014_WYG_226-6a>¶
　河南府龍門内有婦人司牡丹者為夫蹴死越三年¶
　同鄉袁馬頭死而復甦自言我司牡丹也召其家人¶
　問之良是云死後為薄姬廟侍婢今借屍還魂耳時¶
　懿文太子自陜還聞于上乃賜以鈔帛令兩家給養¶
宣宗宣徳元年十一月行在錦衣衛校尉綦榮妻皮氏¶
一産四子¶
英宗天順四年四月揚州民婦一産五男¶
憲宗成化十三年二月南京鷹揚衛軍陳僧兒妻朱氏¶
<pb:KR2m0014_WYG_226-6b>¶
一産三男一女　十七年六月宿州民張珍妻王氏臍¶
下右側裂生二子　二十年十二月徐州婦人肋下生¶
瘤乆之漸大兒從瘤出　二十一年嘉善民鄒亮妻初¶
乳生三子再乳生四子三乳生六子¶
孝宗𢎞治十一年六月騰驤左衛百户黄盛妻宜氏一¶
産三男一女　十六年五月應山民張本華妻崔氏生¶
鬚長三寸時鄭陽商婦生鬚三繚約百餘莖¶
世宗嘉靖二年六月曲靖衛舍人胡晟妻生一男兩頭¶
<pb:KR2m0014_WYG_226-7a>¶
四手三足　四年横涇農孔方脇下産肉塊剖視之一¶
兒宛然　五年江南民婦生妖六目四面有角手足各¶
一節獨爪鬼聲　十一年當塗民婦一産三男一女¶
十二年貴州安衛軍李華妻生男兩頭四手四足　二¶
十七年七月大同右衛叅將馬繼舍人馬録女年十七¶
化為男子¶
穆宗隆慶二年十二月静樂男子李良雨化為婦人¶
五年二月唐山民婦生兒從左脇出¶
<pb:KR2m0014_WYG_226-7b>¶
神宗萬厯十年淅川人化為狼　十八年南宿州民婦¶
一産七子¶
　七子髪膚紅白黒青各色時以為妖屬人瘞之是夜¶
　里有長者夢神謂曰明七將軍在阨過爾門當捄之¶
　長者起覘門外果見所識人抱一筐衣覆其上問知¶
　其故遂如神言收養越數年婦老竟無子思昔所瘞¶
　之子㣲聞在長者家因屬人訪求其子長者曰神以¶
　兒屬我安有還理於是與見而兩家子焉¶
<pb:KR2m0014_WYG_226-8a>¶
三十七年六月繁峙民李宜妻牛氏一産二女頭面相¶
連手足各分　四十六年廣寧衛民婦産一猴二角四¶
齒是時大同民婦一産四男¶
愍帝崇禎八年夏鎮江民婦産一子頂戴兩首與母俱¶
斃　十五年十一月曹縣民婦産兒兩頭頂上有眼手¶
過膝¶
　　詩異¶
　　(臣/)等謹按童謡輿誦自昔志之葢語同天籟事未¶
<pb:KR2m0014_WYG_226-8b>¶
　　形而機先動誠格物之君子所不廢也但小說諸¶
　　家或彼此相襲異代如出一口或術數相矜事後¶
　　强為傅㑹類皆不足徴信即載出正史如宋之紙¶
　　錢使不行寒到五更頭語涉䜟緯詭誕非若謡誦¶
　　出於自然者可比故概從削略¶
宋度宗咸淳五年都人以碾玉為首飾有詩曰京師禁¶
珠翠天下盡琉璃¶
金章宗泰和八年有童謡云易水流汴水流百年易過¶
<pb:KR2m0014_WYG_226-9a>¶
又休休兩家都好住前後總成留¶
　至貞祐中舉國遷汴¶
宣宗貞祐元年衛州有童謡曰團戀冬劈半年寒食節¶
沒人烟¶
　明年正月元兵破衛城遂邱墟¶
興定五年京師有童謡云青山轉轉山青耽誤盡少年¶
人¶
　盖言是時人皆為兵轉鬭山谷戰伐不休當至老也¶
<pb:KR2m0014_WYG_226-9b>¶
元世祖初宋未下時江南謡言江南若破百雁來過¶
　當時莫喻其意及宋亡乃知指丞相巴延也¶
順帝元統二年六月彰徳雨白毛民謡曰天雨氂事不¶
齊　至元三年彰徳雨線民謡云天雨線民起怨中原¶
地事必變　五年八月京師童謡云白雁望南飛馬札¶
望北跳¶
　　(臣/)等謹按至元三年王圻續通考作至正十六年¶
　　誤今從志¶
<pb:KR2m0014_WYG_226-10a>¶
至正五年淮楚間童謡云富漢莫起樓貧漢莫起屋但¶
看羊兒年便是呉家國　十年河南北童謡云石人一¶
隻眼挑動黄河天下反¶
　　王圻曰嗣嘉魯治河果於黄陵崗得石人一眼而¶
　　汝頴之變起¶
十三年蓚縣有皇舅墓元初即有謡云皇舅墓門閉運¶
糧向北去水渰墓門開運糧却回來¶
　　王圻曰是年中原大水水退土阜崩墓門顯露自¶
<pb:KR2m0014_WYG_226-10b>¶
　　後天下多事海運不通卒如其謡¶
十六年正月松江府民謡曰滿城多是火官府四散躱¶
城裏無一人紅軍府上座¶
　時常熟州䧟松江府印造官號給散吏兵佩帶以防¶
　奸偽號之製作畫為圓圈繞圍皆火熖圈之内一府¶
　字以府印印府字上圈之外四角府官花押故民間¶
　有是謡不二月城破悉如所言¶
二十八年六月壬寅彰徳路天寧寺塔忽變紅色(詳見/赤𤯝)¶
<pb:KR2m0014_WYG_226-11a>¶
(赤祥/門)時河北有童謡云塔而黒北人作主南人客塔而¶
紅朱衣人作主人公¶
明太祖呉元年蘇州民謡曰丞相做事業專靠黄蔡葉¶
一朝西風起乾鼈¶
　時張士誠弟偽丞相士信及黄敬夫葉徳新蔡彦文¶
　用事未幾蘇州平士信及三人者皆被誅¶
惠帝建文初年有道士歌於途曰莫逐燕逐燕日髙飛¶
髙飛上帝畿¶
<pb:KR2m0014_WYG_226-11b>¶
　已忽不見是靖難之䜟也¶
英宗正統二年京師旱街巷小兒為土龍禱雨拜而歌¶
曰雨帝雨帝城隍土地雨若再來還我土地¶
　説者謂雨帝者與弟也帝弟同音城隍者郕王再來¶
　還土地者復辟也¶
神宗萬厯末年有道士歌於市曰委鬼當頭坐茄花遍¶
地生¶
　北人讀客為楷茄又轉音為魏忠賢客氏之兆¶
<pb:KR2m0014_WYG_226-12a>¶
愍帝崇禎十七年流賊張獻忠毁廻瀾塔有古碑云修¶
塔余一龍拆塔張獻忠嵗逄甲乙丙此地血流紅妖運¶
終川北毒氣播川東吹簫不用竹一箭貫當胸漢元興¶
元年丞相諸葛孔明記¶
　塔在成都東門外鎮江橋萬厯中布政余一龍所修¶
　也獻忠破蜀毁之穿地取磚得碑上有篆書如此¶
本朝大兵西征獻忠被射而死時肅王為將又有謡曰¶
　鄴臺復鄴臺曹操再出來賊羅汝材自號曹操乃其¶
<pb:KR2m0014_WYG_226-12b>¶
　兆也¶
　　訛言¶
宋寧宗時浙東訛言嵊縣有虎神募人捕之¶
理宗時僉書樞密院事林存為賈似道所擯死於漳漳¶
有富民蓄油煔木甚佳林氏子弟求之價髙不可得因¶
撫其木曰收取收取待賈丞相用恭宗徳祐元年似道¶
謫死郡守與之經營竟得此木以殮¶
金衛紹王即位改元大安四年改曰崇慶既而又改曰¶
<pb:KR2m0014_WYG_226-13a>¶
至寧有訛言曰三元大崇至矣俄而有呼沙呼之變¶
　　王圻曰大崇者大蟲也俗稱虎為大蟲¶
宣宗貞祐三年六月京城中夜妄相驚逐狼月餘方息¶
元太宗九年左翼部訛言括民女帝怒因括以賜麾下¶
世祖至元十一年四月甲寅誅西京訛言惑衆者¶
成宗大徳六年九月己酉龍興民訛言括童男女至有¶
殺其子者命捕為首者三人誅之始息¶
順帝至元三年五月民訛言朝廷拘刷童男童女一時¶
<pb:KR2m0014_WYG_226-13b>¶
嫁娶殆盡¶
　時訛言者謂將采童男女以授韃靼為奴婢且令父¶
　母䕶送直抵北交割故自中原至於江南凡品官庶¶
　人家但有男女年十二三以上便為婚嫁雖守土官¶
　吏與夫韃靼色目之人亦如之十餘日乃止¶
　　胡粹中曰人必好色然後疑其淫人必貪財然後¶
　　疑其盜訛言雖起於閭閻之小人亦在上者露其¶
　　機括故因以發之耳當時順帝志荒而欲縱聲色¶
<pb:KR2m0014_WYG_226-14a>¶
　　之好不待哈瑪爾進秘密而後肆也訛言其必有¶
　　所自矣¶
至正元年江浙行省平章政事珠爾噶岱入城之任日¶
衣紅衣童謡曰火殃來矣¶
　至四月十九日杭州灾燬官民房屋公廨寺觀一萬¶
　五千七百五十五間燒死七十六人明年四月又灾¶
　甚於前自昔所未有也¶
　　(臣/)等謹按明史五行志無訛言可考惟王圻續通¶
<pb:KR2m0014_WYG_226-14b>¶
　　考載英宗正統元年京師天旱祈雨小兒口中羣¶
　　誦雨帝雨帝城隍土地隨有土木之變已見前詩¶
　　異門又云十三年有人夢開黄榜傳第一名彭時¶
　　國子生其人言於朋軰徧傳都下又一人謂岳正¶
　　曰我昨夢見賢兄魁多士正曰若夢可信則已有¶
　　人夢彭時作魁矣其人戯曰㑹試廷試有兩魁二¶
　　人各占其一可也已而果然是時有童謡云衆人¶
　　知不知今嵗狀元是彭時不知何自而起也¶
<pb:KR2m0014_WYG_226-15a>¶
　　服妖¶
宋理宗朝宫妃繫前後掩裙而長窣地名趕上裙梳髙¶
髻於頂曰不走落束足纎直名快上馬粉㸃眼角名淚¶
妝剃削童髪必留大錢許於頂左名偏頂或留之頂前¶
束以綵繒宛若博焦之狀或曰鵓角¶
度宗咸淳五年都人以碾玉為首飾¶
　是時有詩云京師禁珠翠天下盡琉璃(互見詩/異門)¶
元世祖至元二十八年九月命尚衣局織無縫衣¶
<pb:KR2m0014_WYG_226-15b>¶
順帝至元五年十月許男子裹青巾婦女服紫衣不許¶
戴笠乘馬¶
明武宗正徳元年婦女多用珠結盖頭謂之瓔珞　十¶
三年正月車駕還京令朝臣用曳撒大㡌鸞帯¶
　給事中朱鳴陽言曳撒大㡌行役所用非見君服皆¶
　近服妖也¶
十五年十二月帝平宸濠還京俘從逆者及懸諸逆首¶
於竿皆標以白幟數里皆白¶
<pb:KR2m0014_WYG_226-16a>¶
愍帝崇禎時朝臣好以紗縠竹籜為帯取其便易北方¶
小民製幘低側其簷自掩眉目名曰不認親¶
　其後冦亂民散途遇親戚有飲泣不敢言或掉臂去¶
　之者¶
　　射妖¶
金哀宗天興元年閏八月己未有箭射入宫中¶
　　(臣/)等謹按馬端臨通考載射妖始於周宣王訖於¶
　　宋寧宗慶元五年今考厯代史書惟上一條餘無¶
<pb:KR2m0014_WYG_226-16b>¶
　　可見¶
　¶
　¶
　¶
　¶
　¶
　¶
欽定續文獻通考卷二百二十六¶
