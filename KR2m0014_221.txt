# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:22.655165
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷二百二十一
<pb:KR2m0014_WYG_221-1a>¶
欽定四庫全書¶
欽定續文獻通考卷二百二十一¶
　物異考¶
　　恒雨¶
宋理宗寶慶二年三月久雨　三年七月久雨　紹定¶
五年五月積隂霖霪厯夏徂秋　瑞平三年七月霖雨¶
害稼　嘉熙二年七月霖雨不止烈風大作　淳祐二¶
年六月積雨浙右大水　寶祐三年五月久雨　六年¶
<pb:KR2m0014_WYG_221-1b>¶
湖北諸郡潦　景定二年六月霖雨¶
度宗咸淳元年閏五月久雨　九年沿江制置使所轄¶
四郡澇¶
　　(臣/)等謹按王圻續通考載十年八月癸丑恭帝已¶
　　即位大霖雨水涌安吉臨安餘杭民溺死者無算¶
　　史不載¶
遼太祖神册二年六月大暑霖澇¶
　時圍幽州不克遂班師¶
<pb:KR2m0014_WYG_221-2a>¶
聖宗統和元年九月南京秋霖害稼　九年六月南京¶
霖雨傷稼　二十七年七月霖雨潢土斡拉隂涼四河¶
皆溢漂没民舍　二十九年正月大雨不止¶
　時伐髙麗班師至貴州南峻嶺谷自元旦乙亥連日¶
　大雨馬駞皆疲甲仗多遺棄霽乃得免¶
開泰六年六月時徳妃蕭氏賜死葬兔兒山西後數日¶
大風起塚上晝暝大雷電而雨不止者踰月¶
道宗咸雍二年四月霖雨　四年七月南京霖雨　太¶
<pb:KR2m0014_WYG_221-2b>¶
康八年七月南京霖雨　大安八年十一月通州潦害¶
稼¶
金太宗天㑹二年海蘭伊勒呼水霖雨害稼秋泰州潦¶
害稼¶
章宗明昌元年七月淫雨傷稼　四年五月霖雨　六¶
年六月久雨丙寅禜¶
衛紹王大安二年六月雨不止¶
宣宗興定元年秋霖雨¶
<pb:KR2m0014_WYG_221-3a>¶
哀宗正大二年四月宿鄭州雨傷麥　天興二年六月¶
遷蔡自發歸徳連日暴雨¶
　時平地水數尺軍士漂没及蔡始晴復大旱數月識¶
　者以為不祥¶
元憲宗七年九月霖雨連月¶
　時圍樊城以雨班師¶
九年夏四月大雷雨凡二十日¶
世祖至元七年八月保定路霖雨傷禾稼　九年六月¶
<pb:KR2m0014_WYG_221-3b>¶
壬辰夜京師大雨壞牆屋壓死者衆　十年霖雨害稼¶
　十二年河間霖雨傷稼　二十三年九月乙丑朔雨¶
壞太廟　二十四年六月霸州益津縣霖雨傷稼九月¶
東京誼靜麟威逺博索等處大霖雨是歲保定太原河¶
間般陽順徳南京真定河南等路霖雨害稼太原尤甚¶
屋壞壓死者衆　二十五年五月汴梁大霖雨河決襄¶
邑漂麥六月睢陽霖雨河決害稼七月保定路霖雨害¶
稼霸漷二州亦如之八月嘉祥魚臺金鄉三縣霖雨害¶
<pb:KR2m0014_WYG_221-4a>¶
稼九月獻莫二州亦如之　二十六年六月濟寧東平¶
汴梁濟南順徳真定平灤棣州霖雨害稼七月辛巳雨¶
壞都城癸巳平灤屯田霖雨損稼八月大都路霖雨害¶
稼九月平灤昌國等亦如之　二十七年二月晉陵無¶
錫二縣霖雨害稼四月芍陂屯田霖雨河溢害稼(二萬/二千)¶
(四百八/十畆)七月終南等屯霖雨害稼江西霖雨鳯翔屯田¶
霖雨害稼　二十八年八月大名之清河南樂諸縣霖¶
雨害稼九月景州河間等縣亦如之¶
<pb:KR2m0014_WYG_221-4b>¶
成宗元貞二年八月寧海州大雨　大徳二年七月大¶
雨河決　五年八月平灤路霖雨害稼是歲峽州隨州¶
安陵荆門泰州光州揚州滁州高郵安豐霖雨害稼¶
六年五月歸徳府徐州邳州睢寧縣雨五十日十月濟¶
南濱棣泰安髙唐州霖雨害稼　七年六月浙西淫雨¶
　八年五月大名濬滑徳州齊河霖雨六月丁酉汴梁¶
祥符開封陳州霖雨　九年六月潼川霖雨江溢汴梁¶
霖雨　十年六月景州霖雨　十一年九月(武宗已/即位)襄¶
<pb:KR2m0014_WYG_221-5a>¶
陽霖雨¶
武宗至大四年七月鞏昌寧逺縣暴雨山土流涌是月¶
太原河間真定順徳彰徳大名廣平等路徳濮恩通等¶
州及河東祁縣霖雨害稼¶
　　(臣/)等謹按王圻續通考元年七月真定淫雨二年¶
　　七月徳州亦如之三年大名路霖雨傷稼史俱不¶
　　載¶
仁宗皇慶元年四月隆興新建縣霖雨傷禾　延祐元¶
<pb:KR2m0014_WYG_221-5b>¶
年五月武陵縣霖雨　二年正月霖雨七月潭州金州¶
永州路茶陵州霖雨　四年四月遼陽葢州雨水害稼¶
　六年七月霸州文成縣雨害稼(三千/餘頃)　七年五月汝¶
寧府霖雨傷麥禾¶
英宗至治元年四月江州贛州臨江霖雨五月壬寅開¶
元路霖雨六月處州及通濟屯霖雨傷稼　二年閏五¶
月安豐屬縣霖雨傷稼　三年五月大名路魏縣霖雨¶
保定定興縣濟南無棣厭次縣濟寧碭山縣河間齊東¶
<pb:KR2m0014_WYG_221-6a>¶
縣霖雨害稼¶
泰定帝泰定元年六月大都真定晉州深州奉元諸路¶
及甘肅河渠營田等處大司農屯田諸衛屯田彰徳汴¶
梁等路雨傷稼七月真定廣平廬州十一郡雨傷稼徳¶
州曹州淫雨八月汴梁考城儀封濟南沾化利津等縣¶
霖雨損禾稼　二年五月浙西諸郡霖雨六月奉元衛¶
輝路及永平屯田豐瞻昌國濟民等署雨傷稼九月漢¶
中道文州霖雨　三年十一月廣寧路屬縣霖雨傷稼¶
<pb:KR2m0014_WYG_221-6b>¶
　四年十月大都路諸州縣霖雨是歲汴梁諸縣霖雨¶
河決¶
　　(臣/)等謹按王圻續通考載泰定元年濮州等處淫¶
　　雨深丈餘史不載殆即是年濟南及徳曹二州所¶
　　迭見者¶
文宗至順二年九月湖州安吉縣久雨　三年六月京¶
畿大霖雨¶
　　(臣/)等謹按元史五行志載文宗至順三年七月京¶
<pb:KR2m0014_WYG_221-7a>¶
　　師霖雨當屬六月之訛¶
順帝元統二年三月山東霖雨　至元元年六月大霖¶
雨　二年五月乙夘南陽鄧州大霖雨(自是日至六/月甲申乃止)八¶
月大都至通州霖雨　三年六月辛巳衛輝路大霖雨¶
(自是日至/癸巳不止)　四年六月邵武路大雨　至正二年秋彰¶
徳路霖雨　三年四月至七月汴梁路滎澤縣鈞州新¶
鄭宻縣霖雨害稼　四年夏汴梁蘭陽縣許州長葛郾¶
城襄州睢州歸徳府亳州之鹿邑濟寧之虞城淫雨害¶
<pb:KR2m0014_WYG_221-7b>¶
蠶麥禾皆不登四月滛雨曹濮濟兖皆被災八月山東¶
霖雨　五年夏秋汴梁祥符尉氏洧川鄭州鈞州亳州¶
久雨害稼二麥禾豆俱不登河間路淫雨妨害鹽課¶
八年五月京師大霖雨都城崩圯鈞州新鄭縣淫雨害¶
麥六月中興路松滋縣驟雨水暴漲(平地深丈有五尺/餘漂没六十餘里)¶
(死者千/五百人)　九年七月髙唐州大霖雨壞官署民舍歸徳¶
府淫雨(浹十/旬)　十年二月彰徳大雨害麥　二十年七¶
月益都髙苑縣陜州澠池縣大雨害稼　二十三年七¶
<pb:KR2m0014_WYG_221-8a>¶
月懷慶路河内修武武陟三縣及孟州淫雨害稼　二¶
十五年秋宻州安邱縣潞州汴梁許州及鈞州之宻縣¶
淫雨害稼　二十七年秋彰徳路淫雨¶
　　(臣/)等謹按王圻續通考至正十四年四月吉安霖¶
　　雨漂没民居田産十九年岳州大雨經八十日紀¶
　　志皆不載¶
明太祖洪武十三年七月海康大雨壞縣治　二十三¶
年十一月山東二十九州縣久雨傷麥禾¶
<pb:KR2m0014_WYG_221-8b>¶
惠帝建文元年三月乙夘夜燕王營於蘇家橋大雨¶
　平地水三尺及王卧榻¶
成祖永樂元年三月京師淫雨壞城(西南隅五/十餘丈)七月建¶
寧衛淫雨壞城　二年七月新安衛淫雨壞城八月淫¶
雨壞北京城(五十/餘丈)　六年七月思明淫雨壞城　七年¶
九月浙江衛所五颶風驟雨壞城漂流房舍　八年金¶
鄉衛颶風驟雨壞城垣公廨　十二年九月宻雲後衛¶
淫雨壞城　二十年正月信豐雨水壞城瞿城衛如之¶
<pb:KR2m0014_WYG_221-9a>¶
　二十一年二月六安衛淫雨壞城是歲建昌守禦所¶
淮安懷來等衛皆淫雨壞城　二十二年二月壽州衛¶
雨水壞城三月贛州振武二衛雨水壞城四月淫雨壞¶
宻雲及薊州城是歲南北畿山東州縣淫雨傷麥禾甚¶
衆¶
仁宗洪熙元年夏蘇松嘉湖積雨傷稼閏七月京師大¶
雨壞正陽齊化順城等門城垣九月久雨壞宻雲中衛¶
城¶
<pb:KR2m0014_WYG_221-9b>¶
宣宗宣徳元年五月永嘉樂清颶風急雨壞公私廨宇¶
及壇廟¶
英宗正統元年七月順天山東河南廣東淫雨傷稼¶
四年夏居庸關及定州衛淫雨壞城　五年二月南京¶
大風雨壞北上門脊覆官民舟　七年濟南青萊淮鳯¶
徐州五月至六月淫雨傷稼　九年閏七月野狐嶺等¶
處淫雨壞城及濠塹墩臺　十一年春江西七府十六¶
縣淫雨田禾渰没　十二年六月瑞金淫雨漂倉庫(市/水)¶
<pb:KR2m0014_WYG_221-10a>¶
(丈餘溺死/二百餘人)　十三年四月雨水壞順天古北口邊倉五¶
月至六月鳯陽徽州久雨傷稼九月寧都大雨壞城郭¶
廬舍(溺死/甚衆)¶
景帝景泰三年永平兖州久雨傷禾大嵩等二十衛所¶
久雨壞城　四年南畿河南山東府十州一自五月至¶
八月淫雨傷稼　五年杭嘉湖大雨傷苖(六旬/不止)七月京¶
師久雨九門城垣多壞　六年北畿府五河南府二久¶
雨傷稼雲南大理諸府如之　七年兩畿江西河南浙¶
<pb:KR2m0014_WYG_221-10b>¶
江山東山西湖廣共府三十恒雨渰田¶
英宗天順元年濟兖青三府大雨閱月禾盡没　四年¶
安慶南陽雨自五月至七月渰禾苖　七年五月淮鳯¶
揚徐大雨腐二麥武昌漢陽荆州廬舍漂没(民皆依/山露宿)¶
憲宗成化元年六月畿東大雨水壞山海關永平薊州¶
遵化城堡八月通州大雨壞城及運倉　二年定州積¶
雨壞城(凡壞城垣及墩臺/垜口百七十三)　八年七月南京大風雨壞¶
天地壇孝陵廟宇鳯陽大雨壞皇陵墻垣　九年三月¶
<pb:KR2m0014_WYG_221-11a>¶
南京大風雨㧞太廟社稷壇樹　十四年八月鳯陽大¶
雨没城内民居(以千/計)　十七年七月乙酉南京大風雨¶
社稷壇及太廟殿宇皆摧　十八年河南懐慶諸府夏¶
秋淫雨三月(凡塌城垣千一百八十餘丈漂公署壇廟/民居三十一萬四千間有竒渰死一萬一)¶
(千八百/餘人)¶
孝宗𢎞治二年七月京師淫雨　三年七月南京驟雨¶
壞午門西城垣　七年七月庚寅南京大風雨壞殿宇¶
城樓獸吻㧞太廟天地社稷壇及孝陵樹又義州等衛¶
<pb:KR2m0014_WYG_221-11b>¶
自五月至八月雨害稼　八年五月南京隂雨踰月壞¶
朝陽門北城堵九月潮州諸府颶風暴雨壞城垣廬舎¶
　十年七月安陸淫雨壞城郭廬舍殆盡　十一年七¶
月長安嶺暴風雨壞城及廬舍　十四年六月義錦廣¶
寧淫雨壞城垣墩堡倉庫橋梁(民多壓/死者)　十五年六七¶
月南京大風雨孝陵神宫監及懿文陵樹木橋梁墻垣¶
多摧折　十六年五月榆林大風雨毁子城垣(移垣洞/於其南)¶
(五十/步)　十八年三月雙山堡大雷雨壞城又京畿自六¶
<pb:KR2m0014_WYG_221-12a>¶
月至八月連雨¶
武宗正徳元年七月鳯陽諸府大雨(平地水深丈五尺/没民居五百餘家)¶
　二年七月武平大風雨毁城樓長泰南靖大風雨三¶
日夜(平地水深二丈漂/民居八百餘家)　十二年蘇松常鎮嘉湖大雨¶
殺麥禾　十三年應天蘇松常鎮揚大雨彌月漂室廬¶
人畜無算　十六年京師久雨傷稼¶
世宗嘉靖四年六月登州大雨壞城　十六年京師淫¶
雨自夏及秋不絶房屋傾倒(軍民多/壓死者)　二十五年八月¶
<pb:KR2m0014_WYG_221-12b>¶
京師大雨壞九門城垣　三十三年六月京師大雨(平/地)¶
(水數/尺)　四十五年九月鄖陽大淫雨壞城垣廬舍(平地/水丈)¶
(餘人民溺/死無算)¶
穆宗隆慶元年六月京師淫雨又遼東淫雨自五月至¶
七月不止壞垣墻禾黍¶
神宗萬厯元年七月淫雨　十二年正月喜峯口大風¶
雨壞各墩臺　十五年蘇松諸府自五月至七月淫雨¶
禾麥俱傷　二十四年杭嘉湖淫雨傷苗　二十八年¶
<pb:KR2m0014_WYG_221-13a>¶
七月興化莆田連江福安大雨城垣橋梁隄岸俱圯¶
二十九年春夏蘓松嘉湖淫雨傷麥　三十二年七月¶
京師淫雨城崩　三十三年五月丙申鳯陽大風雨損¶
皇陵正殿御座　三十九年廣西積雨五閲月　四十¶
二年浙江淫雨¶
熹宗天啟六年閏六月大雨連旬壞天夀山神路都城¶
橋梁是嵗遼東淫雨壞山海闗内外城垣(軍民傷/者甚衆)　七¶
年山東州縣二十有八積雨傷禾¶
<pb:KR2m0014_WYG_221-13b>¶
愍帝崇禎五年八月大雨衝損慶陵九月順天二十七¶
縣淫雨害稼　十一年夏雨浹旬圯南山邊垣　十二¶
年十二月浙江淫雨(阡陌成/巨浸)　十三年四月至七月寧¶
池諸郡淫雨(田半/為壑)　十五年十月黄蘄徳安諸郡縣淫¶
雨　十六年二月戊辰親祀社稷大風雨僅成禮而還¶
　　(臣/)等謹按雨水過多為恒就中亦有成災不成災¶
　　之别夫歲星之行各率其性而下土應之非必盡¶
　　由人事史於大雨水悉紀之本春秋重責己之義¶
<pb:KR2m0014_WYG_221-14a>¶
　　而稗野家因是侈陳災異累牘不休失其㫖矣今¶
　　於正史但書大雨而無餘文者或雨而不至於水¶
　　或言大而水在其中要之既無災證又非淫潦即¶
　　亦從略焉葢恒之為義當書其甚者而常則否也¶
　　甘露¶
遼穆宗應厯十四年四月黄龍府甘露降¶
聖宗統和九年八月癸酉東京甘露降¶
道宗大安九年四月乙夘興中府甘露降¶
<pb:KR2m0014_WYG_221-14b>¶
　遣使祠佛飯僧¶
金太宗天㑹十三年四月(時熙宗/已即位)甘露降於熊岳縣¶
元順帝至正六年八月龍興進賢縣甘露降　二十年¶
十月國子監大成殿松栢樹有甘露降其上¶
明太祖洪武二年十月甲戌甘露降於鍾山¶
　羣臣請告廟不許¶
　　(臣/)等謹按明史宋濓傳洪武初甘露屢降帝問災¶
　　祥之故對曰受命不於天於其人休符不於祥於¶
<pb:KR2m0014_WYG_221-15a>¶
　　其仁春秋書異不書祥為是故也王圻續通考載¶
　　二年十月降於乾清宫後苑四年十月降於鍾山¶
　　沾潤草木五年十一月甘露又降越明年仍降如¶
　　初此宋濓傳所以云屢降也¶
成祖永樂四年十一月己巳甘露降孝陵松栢醴出神¶
樂觀¶
　薦之太廟賜百官¶
憲宗成化六年正月甘露降¶
<pb:KR2m0014_WYG_221-15b>¶
　帝親御齋宫取以賜百官大學士彭時等撰甘露頌¶
　以進¶
世宗嘉靖七年正月甲戌朔甘露降長泰等縣　九年¶
十二月己夘甘露降於顯陵¶
　守臣以聞帝為製欽天記頌¶
十七年春甘露降龍溪縣¶
　按臣奏進帝以賜大臣¶
四十一年甘露降於承天皇陵之松樹¶
<pb:KR2m0014_WYG_221-16a>¶
　鎮守太監張方以獻帝悦羣臣稱賀仍遣官往承天¶
　祭告凡分守叅議及知府太監各賞銀有差¶
　　天雨異物¶
宋理宗紹定三年三月丁酉雨土　端平三年七月甲¶
申雨血　嘉熙二年四月己酉雨土　三年三月辛夘¶
雨土　淳祐五年二月丙寅朔雨塵土　十年二月乙¶
夘雨土　十一年三月乙亥雨土　寶祐二年蜀雨血¶
　三年三月己未雨土　六年二月壬辰雨土　開慶¶
<pb:KR2m0014_WYG_221-16b>¶
元年三月辛酉雨土　景定五年二月辛未雨土¶
度宗咸淳十年正月乙巳雨土¶
恭帝徳祐元年三月己丑雨土¶
遼道宗咸雍四年六月西北路雨穀方三十里¶
金世宗大定十二年三月庚寅雨土　十六年三月戊¶
申雨豆於臨潢之境(其形鋭而赤/食之味頗苦)　二十三年三月乙¶
酉氛埃雨土四月庚子亦如之¶
哀宗天興三年正月己酉京索之間雨血十餘里¶
<pb:KR2m0014_WYG_221-17a>¶
元世祖至元七年四月壬午檀州雨黑霜(互見黑𤯝/黑祥門)¶
二十四年十二月丁夘諸王色徹圖部雨土(凡七晝夜/没死牛畜)¶
成宗元貞二年處州天雨米黑色　大徳十年二月大¶
同路暴雨沙黑霾(斃牛馬二千/人亦有死者)¶
仁宗延祐七年八月(時英宗/已即位)益津縣雨黑霜¶
英宗至治三年二月丙戌雨土¶
泰定帝致和元年三月壬申雨霾¶
文宗天厯二年三月雨土霾　至順二年三月丙戌雨¶
<pb:KR2m0014_WYG_221-17b>¶
土霾¶
順帝元統二年正月庚寅朔河南省雨血六月彰徳雨¶
白毛(俗呼為/老君髯)　至元三年三月天雨毛(如綿而緑俗/呼云菩薩線)¶
四年四月京師天雨紅沙　五年二月庚寅信州雨土¶
　至正元年&KR1095;嘉縣天雨鐵(民舍山石皆穿/人物遇之皆斃)四月鎮江¶
丹徒縣雨紅霧(草木葉及行人裳/衣皆濡成紅色)　十一年十月天雨¶
黑子於饒州(大如/黍)衢州東北亦如之十一月建寧浦城¶
雨黑子(如稗/實)邵武雨黑黍(如蘆/穄)信州雨黑黍鄱陽縣雨¶
<pb:KR2m0014_WYG_221-18a>¶
菽豆郡邑有民取而食之　十五年春薊州雨血　二¶
十五年六月戊申京師雨魚(時大雨魚隨雨而落/長尺許人取而食之)¶
　　(臣/)等謹按王圻續通考載順帝至正十二年湖廣¶
　　雨粉針民家門户壁柱之間有粉㾗如針様無數¶
　　十八年冬衢處等州雨黑黍内白如粉二十一年¶
　　昆明縣天雨鐵傷禾稼民居半圯二十七年八月¶
　　辛酉上海縣浦東俞店橋南牧羊兒三四聞上恰¶
　　恰有聲仰視之流光中隕一魚刺成二創其狀不¶
<pb:KR2m0014_WYG_221-18b>¶
　　常見自首至尾根僅盈尺濶而短是日晴無隂雲¶
　　亦無鵰鸛之類甚可怪也日將晡縣市人閧然指¶
　　流星自南投北即此時也橋下一細民家欲取烹¶
　　食其妻鹽而藏之來者多就觀焉或曰志有云天¶
　　隕魚人民失所之象史皆不載¶
明太祖洪武十年正月丁酉夜應天雨墨(如墨/汁)浙江金¶
華處州諸境皆有之¶
憲宗成化元年二月天雨黑水於襄陽(水王圻續/通考作黍)　九¶
<pb:KR2m0014_WYG_221-19a>¶
年四月乙亥兩京雨土　十三年二月甲午山隂雨血¶
射人六月京師雨錢¶
孝宗𢎞治三年三月陜西慶陽府雨石無數(皆作/人言)　十¶
年三月己酉雨土　十一年四月辛巳雨土　十七年¶
二月甲辰鄖陽均州雨沙¶
武宗正徳八年十月癸巳杭州雨黑水¶
世宗嘉靖元年正月丁夘雨黄沙　六年五月甲午京¶
師雨錢七月壬辰南京雨血　二十一年十月象山縣¶
<pb:KR2m0014_WYG_221-19b>¶
天雨黄霧(行人口/耳皆塞)　十三年二月己未雨㣲土¶
穆宗隆慶元年三月甲寅南鄭雨土　二年四月天雨¶
黑豆(互見黑眚/黑祥門)¶
　據御史周𢎞祖言也¶
神宗萬厯二十五年二月癸亥湖州雨黄沙　四十六¶
年三月庚午暮刻雨土¶
愍帝崇禎七年二月海豐雨血　十年山東雨黑水新¶
鄉亦如之¶
<pb:KR2m0014_WYG_221-20a>¶
　　(臣/)等謹按以上所載雨土雨血大約互見黄眚黄¶
　　祥等門¶
　¶
　¶
　¶
　¶
　¶
　¶
<pb:KR2m0014_WYG_221-20b>¶
　¶
　¶
　¶
　¶
　¶
　¶
　¶
欽定續文獻通考卷二百二十一¶
