# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:19.039076
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷九十
<pb:KR2m0014_WYG_090-1a>¶
欽定四庫全書¶
欽定續文獻通考卷九十¶
　王禮考¶
　　巡狩¶
　　(臣/)等謹按馬端臨考所載巡狩訖於宋髙宗紹興¶
　　三十二年孝宗以後無聞焉王圻續通考載寧宗¶
　　嘉定七年四月幸太乙宫明慶寺禱雨理宗景定¶
　　四年車駕幸太乙宫赴座官賜醴簪花有太學生¶
<pb:KR2m0014_WYG_090-1b>¶
　　劉黻諫游幸事今以正史考之禮志巡幸亦至紹¶
　　興三十二年而止餘無可見若帝紀寧宗幸太乙¶
　　宫係嘉定元年閏四月非七年四月也理宗幸太¶
　　乙宫紀無其事想以劉黻𫝊諫㳺幸疏内有幸西¶
　　太乙語傅會載之耳又理宗淳祐十年四月己酉¶
　　幸龍翔宫亦不足為巡狩之典故闕焉若遼史營¶
　　衞志出有行營謂之巴納王圻續通考以冬巴納¶
　　在廣平淀屬巡狩春在鴨子河濼夏在吐兒山秋¶
<pb:KR2m0014_WYG_090-2a>¶
　　在伏虎林屬田獵其實廣平淀亦有校獵講武事¶
　　不得截然分屬也史稱遼國盡有大漠浸包長城¶
　　之境秋冬違寒春夏避暑隨水草就畋漁嵗以為¶
　　常各有行在又稱建有五京嵗時巡幸轉徙隨時¶
　　故創立游幸表紀之今若據表以書則重見疊出¶
　　不可勝載且前史别之為游幸則固與古巡狩異¶
　　矣茲苐據有事蹟合典禮者具列於左餘概從删¶
遼太祖三年正月幸遼東　七年六月登都庵山撫其¶
<pb:KR2m0014_WYG_090-2b>¶
先竒善汗遺跡徘徊顧瞻而興歎焉八月幸龍眉宫(帝/取)¶
(天梯豪國愽囉三山之勢於葦淀射金齪箭以識之/名龍眉宫後神册三年築都城於其地即臨潢府)九¶
月發自西樓(遼有四樓在上京者曰西樓木葉山曰南/樓龍化州曰東樓唐州曰北樓嵗時遊獵)¶
(常在四/樓間)十二月祠木葉山(在遼陽有拜山禮/為祠木葉山之儀)還次昭烏¶
山省風俗見髙年議朝政定吉凶儀十二月燔柴於蓮¶
花濼¶
神冊元年二月朔帝在龍化州(在潢河之南/受尊號改元)三年十二¶
月朔幸遼陽故城　四年(二月脩遼陽故城以漢民/渤海户實之改為東平郡)五¶
<pb:KR2m0014_WYG_090-3a>¶
月至自東平郡　天贊二年二月如平州(以平州為/盧龍軍)三¶
年八月西征次古單于國祭阿勒坦伊徳實山以麃鹿¶
祭九月次伊徳實山以青牛白馬祭天地　四年五月¶
清暑室韋北陘閏十二月祠木葉山又以青牛白馬祭¶
天地於烏山　天顯元年正月駐軍於輝罕城南二月¶
以青牛白馬祭天地幸輝罕城(改輝罕城/為天福)七月次扶餘¶
府(扶餘行宫在城西南兩河之間後建昇天/殿於此而以抉餘為黄龍府互詳物異考)¶
太宗天顯三年四月東巡　四年正月如昭堝閲約尼¶
<pb:KR2m0014_WYG_090-3b>¶
氏户籍(氏有九帳係約/尼九汗宫分)三月望祀群神四月至自昭堝¶
六月西巡駐蹕凉陘七月祠太祖而東八月至自凉陘¶
九月如南京(先是三年十二月升東平郡為南京此其/是也至會同元年十一月以皇都為上京)¶
(府曰臨潢則又升幽州/為南京南京為東京矣)祠木葉山尋至自南京十月幸¶
諸營閲軍籍十二月至南京　五年三月駕發南京五¶
月如沿栁湖拜太祖御容於明殿八月如九層臺　六¶
年正月如南京七月東幸　七年十二月駐蹕平地松¶
林　九年閏正月東幸十二月駐蹕百湖之西南　十¶
<pb:KR2m0014_WYG_090-4a>¶
年六月幸頻布里淀十一月幸𢎞福寺(見觀音畫像顧/左右曰昔與父)¶
(母兄弟聚觀於此嵗時未㡬今我獨来悲/歎不已乃自製文題於壁以極追感之意)　十二月如金¶
瓶濼　十一年正月如潢河　十二年四月觀潢水源五¶
月幸頻蹕淀十二月東幸　㑹同元年二月幸遼河東¶
三月東幸四月如南京幸温泉還宫三年三月如南京¶
(此幽州也詔扈從/擾民者從軍律)幸薊州四月至燕(幸留守趙/延夀别墅)六月駕¶
發燕京冬駐蹕於傘淀　四年九月幸歸化州　五年¶
二月如南京閏三月駐蹕陽門冬駐蹕赤城　六年八¶
<pb:KR2m0014_WYG_090-4b>¶
月如奉聖州十二月如南京　七年九月北幸　大同¶
元年正月朔備法駕入汴四月朔發自汴州(帝以汴州/炎熱水土)¶
(難居命改鎮州為/中京以備巡幸)¶
　　(臣/)等謹按帝紀祠木葉山者六(天顯六年五月七/年正月十二年十)¶
　　(二月㑹同二年四月不/止天顯四年九月也)如沿栁湖者四(天顯八年/五月九年)¶
　　(五月十一年五月/不止五年五月也)盖習以為常他若幸凉陘幸頻¶
　　蹕淀幸平地松林亦如之故苐就初見者録焉後¶
　　倣此¶
<pb:KR2m0014_WYG_090-5a>¶
世宗天禄二年十一月駐蹕彰武南　四年九月朔如¶
山西　五年正月朔如百泉湖夏清暑百泉嶺¶
穆宗天厯元年九月如南京　三年三月如應州冬駐¶
蹕奉聖州　四年二月幸南京冬駐蹕杏堝　五年二¶
月如褭潭　七年二月駐蹕潢河四月還上京　九年¶
五月如南京六月西幸如懐州十二月還上京　十年¶
八月如秋山　十二年六月祠木葉山及潢河　十四¶
年二月如潢河及老林東濼七月祀黒山八月自磑子¶
<pb:KR2m0014_WYG_090-5b>¶
嶺還宫　十五年二月東幸十二月駐蹕黒山平淀¶
　(臣/)等謹按帝紀十餘年内駐蹕潢河凡六見褭潭及¶
　　黒山平淀凡三見今不悉書¶
景宗保寧元年十月東幸褭潭十一月祠木葉山駐蹕¶
鶴谷　二年正月如潢河四月幸東安五月西幸次盤¶
道嶺六月還上京　三年二月東幸八月如秋山九月¶
幸歸化州如南京冬駐蹕金川　四年夏駐蹕氷井七¶
月如雲州　五年二月幸新城七月駐蹕燕子城　六¶
<pb:KR2m0014_WYG_090-6a>¶
年正月幸南京十月朔還上京　七年四月如頻蹕淀¶
清暑秋山　十年正月如長濼四月西幸六月駐蹕沿¶
栁湖¶
　　(臣/)等謹按游幸表每有為紀所不載者如保寧元¶
　　年八月如秋山二年六月幸塔布城遂幸東京三¶
　　年七月如沿栁湖十月駐蹕富虎坂五年正月如¶
　　神得湖如應州九月駐蹕歸化州西埂坡六年四¶
　　月幸氷井七年正月如扎拉淀八年二月如金瓶¶
<pb:KR2m0014_WYG_090-6b>¶
　　濼十月如長濼九年正月如鹿堝十月如老翁川¶
　　十年三月復如長濼殆即當時巡厯處而互異也¶
乾亨元年冬駐蹕南京　二年二月如清河四月清暑¶
燕子城八月東幸　三年二月東幸復幸南京十月如¶
富虎坂　四年正月如華林天柱八月如西京九月幸¶
雲州¶
　　(臣/)等謹按㳺幸表元年五月幸惠民湖八月幸氷¶
　　井二年閏三月如南京西幸十二月如富虎坂¶
<pb:KR2m0014_WYG_090-7a>¶
　　三年四月幸羊城濼紀不載今參考之皆幸南京¶
　　所過處耳¶
聖宗統和元年二月幸聖山三月駐蹕遼河之平淀四¶
月朔幸東京復南幸(幸夫人烏庫哩第謁太祖御/容禮畢幸公主和克丹第)如徽¶
州五月次永州六月還上京八月西巡幸懐州九月幸¶
祖州還上京如老翁川十二月朔幸顯州復東幸　二¶
年正月如長濼五月駐蹕沿栁湖九月朔駐蹕土河¶
三年四月朔祠木葉山五月還上京六月如栢坡七月¶
<pb:KR2m0014_WYG_090-7b>¶
東幸八月次藁城至顯州謁凝神殿幸乾州觀新宫復¶
西幸閏九月行次海上駐蹕東古山　四年二月行次¶
裊里井四月朔次南京北郊五月發南京六月度居庸¶
闗戊午幸凉陘十月幸南京¶
　　(臣/)等謹按㳺幸表統和元年三月幸甘露等寺駐¶
　　蹕長濼及閣甸旁山五月幸興王寺十月駐蹕老¶
　　翁川二年正月幸近地二月如潢河八月幸鵞山¶
　　三年九月渡伯哩水四年五月如炭山清暑此皆¶
<pb:KR2m0014_WYG_090-8a>¶
　　與紀互異者若聖宗紀四年三月帝與皇太后駐¶
　　兵拒宋師及十一月南伐凡所次及所營之處皆¶
　　非巡狩之典故不載又二年正月如長濼後復見¶
　　於三年正月四年正月今亦以習見削之¶
五年正月如華林天柱三月朔幸長春宫四月清暑氷¶
井九月幸南京(是冬/止焉)　六年四月如南京(幸宋國王/休格第)七¶
月駐蹕於洛河八月幸黎園温湯九月幸南京　七年¶
正月幸易州御五花樓(撫諭/士庶)三月駐蹕延芳淀四月還¶
<pb:KR2m0014_WYG_090-8b>¶
京駐蹕儒州龍泉　八年正月如臺湖(十年四月以臺/湖為望幸里)¶
如沈子濼五月清暑胡土白山八月駐蹕大王州　九¶
年三月幸南京四月清暑炭山九月駐蹕廟城　十年¶
九月幸五臺山　十一年八月如秋山十月駐富虎坂¶
　十二年四月幸延夀寺　十四年十二月幸南京¶
　　(臣/)等謹按帝紀自九年四月清暑炭山後每年率¶
　　以為常十四年四月六月兩如炭山清暑則更重¶
　　複故不書¶
<pb:KR2m0014_WYG_090-9a>¶
十五年四月幸南京致祭於太宗廟九月幸饒州致奠¶
太祖廟十月朔駐蹕駝山十一月幸顯州　十六年正¶
月如長濼五月祭白馬神祠木葉山尋還上京八月朔¶
東幸九月朔駐蹕得勝口　十七年九月朔幸南京¶
十八年正月還自遂城次南京四月駐蹕於清泉淀七¶
月駐蹕湯泉九月駐蹕黒河　十九年九月駐蹕昌平¶
幸南京　二十年三月駐蹕鴛鴦濼　二十一年九月¶
幸女河湯泉(改其名/曰松林)十月駐蹕七渡口　二十二年八¶
<pb:KR2m0014_WYG_090-9b>¶
月駐蹕犬牙山九月幸南京祭太祖廟　二十四年七¶
月南幸九月幸南京　二十五年十月駐蹕中京(先是/正月)¶
(城七金山建大/定府號中京)　二十六年四月朔祠木葉山五月朔¶
還上京駐蹕懐州十月朔幸中京　二十七年四月朔¶
駐蹕中京(營建/宫室)八月北幸十二月南幸又如中京　二¶
十八年五月朔如中京清暑七金山八月幸中京　二¶
十九年四月清署隆科堝十月駐蹕廣平淀十一月幸¶
顯州¶
<pb:KR2m0014_WYG_090-10a>¶
　　(臣/)等謹按帝紀自十五年至二十九年凡清暑炭¶
　　山者十一幸長春宫者二幸延芳淀者三如長濼¶
　　者二如鴛鴦濼者五駐蹕七渡河者二駝山則十¶
　　五年十月十二月兩見廣平淀則二十九年十月¶
　　十二月兩見今皆録其初見者¶
開泰元年正月駐蹕王子院二月駐蹕瑞鹿原如葦濼¶
五月朔還上京十月如中京¶
　　(臣/)等謹按帝紀統和三十年十月朔即改元開泰¶
<pb:KR2m0014_WYG_090-10b>¶
　　乃㳺幸表仍稱三十年而以明年為元年自是至¶
　　太平十年俱遞差一嵗此史氏之疎也¶
二年四月如緬山十月駐蹕長濼　三年正月如渾河¶
七月朔如平地松林八月朔幸沙嶺十月朔幸中京¶
四年二月朔如薩題濼四月駐蹕沿栁湖七月幸秋山¶
十月駐蹕塔喇噶濼十二月南巡海徼還幸顯州　五¶
年正月北幸駐蹕雪林四月清暑孤樹淀八月自懐州¶
還上京九月駐蹕杏堝　六年正月如錐子河四月如¶
<pb:KR2m0014_WYG_090-11a>¶
凉陘五月祠木葉山潢河駐蹕九層臺九月還上京十¶
月駐蹕逹哩山十二月還上京　七年二月如渾河九¶
月駐蹕中京　九年二月如鴛鴦濼九月駐蹕金瓶濼¶
十月如中京¶
　　(臣/)等謹按帝紀開泰凡九年内如緬山者三如瑞¶
　　鹿原薩題濼逹哩山土河川者各二今苐録其一¶
　　以省繁冗¶
太平元年正月如渾河二月幸鈸河四月清暑緬山七¶
<pb:KR2m0014_WYG_090-11b>¶
月如沙嶺九月幸中京　二年二月朔駐蹕魚兒濼三¶
月如長春州九月駐蹕和爾果斯淀十月如上京　三¶
年五月清暑緬山(七月賜緬山/名曰永安)十月駐蹕遼河　四年¶
正月如鴨子河(二月詔改鴨子河為混/同江塔魯河為長春河)五月清暑永安¶
山七月如秋山　五年正月如混同江三月如長春河¶
九月駐蹕南京(是嵗燕民以年榖豐熟車駕臨幸爭以/土物来獻帝禮髙年惠鰥寡賜酺飲至)¶
(夕六街燈火如畫士庶/嬉逰帝亦㣲行觀之)　六年正月如鴛鴦濼九月駐¶
蹕遼河滸　八年九月幸中京　九年正月至自中京¶
<pb:KR2m0014_WYG_090-12a>¶
二月如斡凛河七月朔如黒嶺十一月如顯陵　十年¶
二月幸龍化州四月如乾陵五月清暑柏坡十月駐蹕¶
長寧淀　十一年六月駐蹕大福河之北十一月(時興/宗已)¶
(即/位)謁慶陵名其山曰慶雲殿曰望仙(即道宗/陵也)¶
　　(臣/)等謹按帝紀太平七年如混同江清暑永安山¶
　　俱與五年同游幸表誤以五年作四年則由開泰¶
　　以二年為元年所誤也又此十一年中清暑𬗟山¶
　　駐蹕遼河如魚兒濼如永安山如混同江如長春¶
<pb:KR2m0014_WYG_090-12b>¶
　　河皆數見俱不贅¶
興宗重熈元年正月如雪林四月清暑巴納登八月駐¶
蹕拉河源十月幸中京　二年正月東幸八月幸温泉¶
宫　三年正月如春水七月如秋山十月駐蹕中㑹川¶
　四年正月如伊蘓布琳五月清暑散水源十月如王¶
子城行柴册於白嶺(積薪為壇受群臣玊册禮畢/燔柴祀天蘓爾威汗制也)　五¶
年五月南幸如呼圗哩巴山清暑十月幸南京　六年¶
正月西幸十月駐蹕石寳岡　七年三月如蒲河淀七¶
<pb:KR2m0014_WYG_090-13a>¶
月如黒嶺十月如遼河駐蹕白馬淀　八年十月駐蹕¶
東京¶
　　(臣/)等謹按帝紀九年至十一年凡所駐蹕處皆前¶
　　所習見故不載¶
十二年三月幸南京五月幸山西　十三年十二月幸¶
西京(先是十一月改/雲州為西京)　十四年二月駐蹕察哩濼　十五¶
年七月觀穫如秋山(禁扈從/踐民田)　十六年三月如黑水濼¶
十月幸中京謁祖廟十一月幸中京　十七年十月駐¶
<pb:KR2m0014_WYG_090-13b>¶
蹕都爾嘉(六院官屬/秋冬居此)　十九年三月駐蹕錫錫淀六月¶
幸慶州謁太安殿七月駐蹕科里富僧額　二十年二¶
月如蒼耳濼　二十一年十月幸顯懿二州　二十二¶
年六月駐蹕胡品山七月如黒嶺　二十三年六月如¶
慶州十月駐蹕中京(幸新建/秘書監)有事於祖廟　二十四年¶
五月駐蹕南崖七月如秋山次南崖之北峪¶
　　(臣/)等謹按帝紀無嵗不巡幸今俱闕其重見者又¶
　　三年載正月庚辰如鴨子河考河之名已改混同¶
<pb:KR2m0014_WYG_090-14a>¶
　　江矣¶
道宗清寧二年九月幸中京祭聖宗興宗於㑹安殿¶
三年二月如大魚濼　五年六月朔駐蹕納克濼十月¶
朔幸南京祭興宗於嘉寧殿　六年十月駐蹕藕絲淀¶
　八年六月朔駐蹕圗古勒十二月幸西京　九年五¶
月清暑和爾和七月如太子山　十年正月北幸九月¶
幸懐州謁太宗穆宗廟十月朔駐蹕中京　咸雍元年¶
十月朔幸毉巫閭山　二年正月幸山榆淀　三年二¶
<pb:KR2m0014_WYG_090-14b>¶
月北幸　六年正月如千鵞濼　八年四月駐蹕圗埒¶
實　九年正月如雙濼四月如旺國崖十月幸隂山遂¶
如西京　十年九月幸東京謁二儀五鸞殿　太康元¶
年二月駐蹕大魚濼四月如犢山　三年二月以中京¶
饑罷巡幸四月泛舟黑龍江　四年二月駐蹕繅古野¶
　五年十二月幸西京　七年九月次懷州又次祖州¶
　大安元年十月駐蹕好草淀　二年四月北幸九月¶
還上京　三年三月如錦州九月駐蹕錫里濟　四年¶
<pb:KR2m0014_WYG_090-15a>¶
四月西幸　五年五月駐蹕齊老嶺　夀隆元年五月¶
駐蹕特里嶺　二年正月駐蹕色哷森六月駐蹕薩里¶
布(次年五月亦駐其地六月詔毎冬駐/蹕之所宰相以下構宅毋役其民)　五年七月如¶
大牢古山　六年七月如沙嶺¶
天祚帝乾統三年十月如中京　四年十月幸南京¶
五年六月幸哈爾吉　十年六月清暑玉邱　天¶
慶二年十月駐蹕奉聖州十一月幸南京謁太祖廟¶
　七年九月帝自燕至隂凉河十月至中京¶
<pb:KR2m0014_WYG_090-15b>¶
　　(臣/)等謹按帝紀金兵相逼後播遷無定并非㳺幸¶
　　更不可言巡狩矣故自此至保定年間事俱削之¶
四時巡狩¶
　契丹大小内外臣僚并應役次人及漢人宣徽院所¶
　管百司皆從漢人樞宻院中書省惟宰相一人樞宻¶
　院都副承㫖二人令書十人中書令史一人御史臺¶
　大理寺選擇一人扈從每嵗正月上旬車駕啟行宰¶
　相以下還於中京居守行遣漢人一切公事除拜官¶
<pb:KR2m0014_WYG_090-16a>¶
　僚止行堂帖權差俟㑹議行在所取㫖出給誥勅文¶
　官縣令録事以下更不奏聞聽中書銓選武官須奏¶
　聞五月納凉行在所南北臣僚㑹議十月坐冬行在¶
　所亦如之¶
　　(臣/)等謹按營衞志四時巡狩即列於巴納之後是¶
　　與田獵為一事也但猶可見巡狩之制故附録焉¶
　　若四時巴納則全屬田獵門詳見於後¶
金太宗天㑹八年七月如東京温湯　十年七月如中¶
<pb:KR2m0014_WYG_090-16b>¶
京十月如興中府¶
　　(臣/)等謹按帝紀十二年正月復如東京絶無事跡¶
　　可見故闕之¶
熙宗天眷元年二月如約羅春水幸天開殿四月朝享¶
於天元殿(約羅有混同江行宫是年以春亭名天元殿/安太祖太宗徽宗及諸后御容春亭者太祖)¶
(所常御/之所也)　三年四月如燕京六月次凉陘九月至燕京¶
親饗太祖廟　皇統元年九月至自燕京　四年二月¶
如東京次百泊河春水五月朔次薫風殿九月復如東¶
<pb:KR2m0014_WYG_090-17a>¶
京(十月詔薰風殿二十里内及/巡幸所過五里内並復一嵗)　五年二月次濟州春¶
水¶
　時右諫議大夫程寀上疏謂古者天子皆有巡狩無¶
　非事者或省察風俗或審理寃獄或問民疾苦以布¶
　宣徳澤國家肇興誠恐郡國新民逐末棄本習舊染¶
　之汙奢侈詐偽或有不明之獄僭濫之刑或力役無¶
　時四民失業今鑾輅省方將憲古行事願委之長貳¶
　釐正風俗或置匭篋以申寃枉或遣使郡國問民無¶
<pb:KR2m0014_WYG_090-17b>¶
　告皆古巡狩之事如此則和氣通天下丕平可坐而¶
　待也帝嘉納之¶
　　(臣/)等謹按帝紀天眷二年皇統二年五年八年俱¶
　　有幸天開殿事又六年有如春水事今以複見不¶
　　書¶
海陵天徳四年二月如燕京次泰州五月次臨潢府六¶
月朔駐緜山八月次於逹斡九月次中京　貞元元年¶
二月自中京如燕京三月至燕京(初備/法駕)¶
<pb:KR2m0014_WYG_090-18a>¶
　　(臣/)等謹按帝紀及地理志先是天眷元年八月以¶
　　京師為上京府曰㑹寧舊上京為北京天徳三年¶
　　四月詔遷都燕京至是改元改燕京為中都府曰¶
　　大興汴京為南京中京為北京云¶
正隆六年六月次南京近郊(左丞相張浩率百官/迎謁備法駕入京城)¶
　是年正月將如南京命參知政事李通諭宋使徐度¶
　等曰昔從梁王軍樂南京風土常欲巡幸今營繕將¶
　畢功期以二月末先徃河南帝王巡幸自古有之以¶
<pb:KR2m0014_WYG_090-18b>¶
　淮右多隙地暫欲校獵其間從兵不踰萬人况朕祖¶
　宗陵廟在此安能乆於彼乎汝等歸告汝主令有司¶
　宣諭朕意使淮南之民無懐疑懼二月發中都三月¶
　次河南府幸汝州温湯視行宫地自中都至河南所¶
　過麥皆為空復禁扈從毋輒離次及逰賞飲酒犯者¶
　罪皆死而莫有從者四月發河南府次温湯戒扈從¶
　毋輒過汝水是月自汝州至南京百官迎法駕入京¶
世宗大定元年十一月(此月前即正隆/六年十月也)如中都十二月¶
<pb:KR2m0014_WYG_090-19a>¶
至中都謁太祖廟御殿受朝(詔軍士自東京扈從/至京師者復三年)　三¶
年六月觀稼於近郊　四年正月如安州春水(大雪詔/扈從人)¶
(舍民家者人日支錢一百與/其主并有蠲復事詳賑卹門)九月朔還都　六年三月¶
如西京(即大同府/因遼舊名)朝謁太祖廟九月朔至自西京　七¶
年閏七月觀稼於近郊者三九月次保州(詔修起居注/王天祺察訪)¶
(所經過/州縣官)十月還都¶
　　(臣/)等謹按七年九月次保州以秋獵也應入田獵¶
　　門然察訪長吏不失省方之意故附録於此¶
<pb:KR2m0014_WYG_090-19b>¶
八年五月如凉陘　十年五月如栁河川　十二年二¶
月如順州春水五月如百花川次阻居(乆旱而雨觀稼/禁扈從蹂踐民)¶
(田/)六月如金蓮川(本和爾和八年改今/名自後頻幸其地)　十八年正月¶
如春水二月次華港尋還宫(帝巡幸所至必訪官吏臧/否以玉田簿舒穆嚕沓為)¶
(能授本/縣令)　十九年五月幸太寧宫駐蹕月餘　二十年正¶
月幸石城縣行宫(以玉田縣行宫之地偏林/為御林大淀濼為長春淀)二月還都¶
　二十一年正月次永清縣(如春水也至二十三年正/月詔夾道三十里内被役)¶
(之民與免今年租税仍/給傭直互見賑恤門)¶
<pb:KR2m0014_WYG_090-20a>¶
　　(臣/)等謹按帝紀二十三年正月如春水二十四年¶
　　正月如長春宫春水盖嵗以為常故不贅録後倣¶
　　此¶
二十四年五月帝幸上京(海陵貞元二年還都於燕削/上京之號止稱㑹寧府大定)¶
(十三年七月/復稱上京)¶
　先是二月帝曰朕將徃上京念本朝風俗重端午比¶
　及端午到上京則燕勞鄉閭宗室父老三月如上京¶
　皇太子監國宰執以下奉辭於通州四月次廣寧府¶
<pb:KR2m0014_WYG_090-20b>¶
　次東京朝謁孝寧宫(給復東京百里内夏秋税租一/年在城隨闕年七十者補一官)¶
　(曲赦百里内犯徒二年以/下罪互見賑恤等門)至是抵上京居於光興宫朝¶
　謁於慶元宫宴於皇武殿(帝謂宗戚曰朕思故鄉積/有日矣今既至此可極歡)¶
　(飲君臣/同之)¶
六月幸阿勒楚喀水臨漪亭閲馬於緑野淀十一月還¶
宫　二十五年二月如春水四月至自春水(是時又有/曲赦㑹寧)¶
(府并放免租税/老民補官事)發上京五月次天平山好水川(有行宫/地屬臨)¶
(潢府是年/所命名也)七月發好水川九月次轄沙河(賜百嵗/嫗帛)次遼¶
<pb:KR2m0014_WYG_090-21a>¶
水(召見百二十嵗女直老人能/道太祖開創事帝嘉歎賜帛)至自上京¶
　　(臣/)等謹按金史路布逹𫝊帝將幸上京大理司直¶
　　路布逹上書諫謂人君以四海為家豈獨舊邦是¶
　　思不報及將發上京帝謂宰臣曰上京風物朕自¶
　　樂之毎奏還都輒用感愴祖宗舊邦不忍捨去萬¶
　　嵗之後當置朕於太祖之側卿等無忘朕言迨宗¶
　　室戚屬奉辭又謂朕乆思故鄉甚欲留一二嵗特¶
　　以京師天下根本不能乆於此耳盖帝之用意並¶
<pb:KR2m0014_WYG_090-21b>¶
　　非在於田㳺也故考帝紀補録之¶
二十七年四月如金蓮川九月朔還都¶
　帝嘗欲幸金蓮川有司具辦薛王府椽梁襄上疏曰¶
　金蓮川在重山之北自古極邊荒棄之壤也氣候特¶
　與上京中都不同尤非聖躬將攝之所凡奉養之具¶
　無不逺勞飛輓其費數倍至於頓舍之處軍騎闐塞¶
　主客不分奪攘蹂躝未易禁止輿臺皂𨽻不免困踣¶
　一夫致疾染及衆人夭傷無辜何異刄殺秋杪將歸¶
<pb:KR2m0014_WYG_090-22a>¶
　人疲馬弱裹糧已空禇衣已敝猶且逺幸松林以從¶
　畋獵設風暴塵漲宿霧四塞以致翠華有崤陵之避¶
　襄城之迷百官狼狽於道路衞士参錯於隊伍當此¶
　寧無戒悔乎所次之宫殿宇周垣惟用氊布押宿之¶
　官上畨之士驅馳饑渇已不勝倦更使徹曙巡警露¶
　坐不眠何以克堪又行幸所過山徑阻修林谷晻靄¶
　上有懸崖下多深壑垂堂之戒不可不思且燕京之¶
　凉非濟南之比陛下牧濟南日每遇炎蒸不離府署¶
<pb:KR2m0014_WYG_090-22b>¶
　今九重之内宴安穆清何暑可到議者謂陛下北幸¶
　乆矣每嵗隨駕大小歌舞而歸今茲再出寧有遽不¶
　可者夫事知其不可猶冒為之則有後患必矣或又¶
　謂往年遼國春水秋山冬夏巴納舊人猶喜談之陛¶
　下效之耳臣愚以為三代之政今有不可行者况遼¶
　之過舉哉且遼之基業根本在山北之臨潢其所逰¶
　不過臨潢之旁亦無重山之隔夲朝皇業根夲在山¶
　南之燕豈可捨燕而之山北乎或又謂前世守文之¶
<pb:KR2m0014_WYG_090-23a>¶
　主生長深宫畏見風日陛下監其如此不憚勤身逺¶
　幸金蓮至於松漠名為坐夏打圍實欲習勞講武臣¶
　愚以為事貴適中今過防驕惰之患先蹈萬有一危¶
　之途何異無病而服藥也乞發如綸之㫖回北轅之¶
　車塞雞鳴之路安處中都不復北幸則宗社無疆之¶
　休天下莫大之願也世宗納之遂為罷行¶
　　(臣/)等謹按史書世宗幸金蓮川者凡七大定十二¶
　　年六月十四年五月十六年四月十八年五月二¶
<pb:KR2m0014_WYG_090-23b>¶
　　十年四月二十二年四月二十七年四月是也梁¶
　　襄此諫史𫝊闕其年月王圻續通考則與二十四¶
　　年路布逹諫幸上京合為一事以為時將幸上京¶
　　布逹書奏不納後襄上疏極諫帝為罷行今考地¶
　　理志上京路即海古之地金之舊土阿勒楚喀水¶
　　發源於此國言金曰阿勒楚喀故名金源建國之¶
　　號本此其水又有混同江来流河宋瓦江鴨子河¶
　　若金蓮川則在桓州屬西京路世宗改和爾和東¶
<pb:KR2m0014_WYG_090-24a>¶
　　川名曰蓮者連也取金枝玊葉相連之義其地有¶
　　凉陘查沙白濼景明宫揚武殿在焉疏中固言其¶
　　地與上京中都氣候不同則金蓮之非上京明矣¶
　　且世宗幸上京為後世巡逰盛典與漢髙過沛光¶
　　武幸南陽並光史冊初無罷行之事王圻畧而不¶
　　載乃與諫幸金蓮牽連書之何未詳考耶¶
二十九年(時章宗/已即位)五月觀稼於近郊八月還宫(自是率/以為常)¶
章宗明昌元年正月如近畿春水二月至自春水九月¶
<pb:KR2m0014_WYG_090-24b>¶
如秋山十月至自秋山¶
　　宋濓集題王庭筠秋山應制詩曰金源之制每嵗¶
　　以正月如春水九月幸秋山五日之間羣臣一進¶
　　起居表其嚴慎如此之至者志非在於田逰將欲¶
　　修兵政而紓民賦也道陵如薊門至秋山河東王¶
　　庭筠以翰林修撰扈從左右應制賦詩甚被奬眷¶
　　盖自大定以來累洽重熙文物聲明可擬漢唐故¶
　　其一時君臣遇合天施地受雨露無際縁物引興¶
<pb:KR2m0014_WYG_090-25a>¶
　　浹於太和此乃金極盛之時自當時言之孰不效¶
　　上林羽獵以侈大榮觀而庭筠乃能以秋山不合¶
　　圍為風其亦良士也哉¶
五年四月幸景明宫五月次烏蘇薩巴六月如氷井如¶
查沙八月至自景明宫¶
　先是四年三月將幸景明宫時民饑不可行御史中丞¶
　董師中等上書切諫謂勞民傷財盖其小者今邊鄙¶
　不馴反側無定必里克巴噶貪暴强悍深可為慮何為¶
<pb:KR2m0014_WYG_090-25b>¶
　冒不測之悔哉不報越二日師中等又上疏謂近年¶
　水旱為沴今方春東作亟遣有司修建行宫事屬不¶
　急西北二京臨潢諸郡比嵗不登加以民有養馬簽¶
　軍挑壕之役財力大困米價甚貴若扈從至彼又必¶
　増價恐饑餓之徒將必復有如曩嵗殺太尉馬毁太¶
　府𤓰果出忿怨言起而為亂者可不畏哉左補闕許¶
　安仁右拾遺路鐸亦皆上書諫謂漢唐雖有甘泉九¶
　成避暑之行然皆去京師不逺非如金蓮千里之外¶
<pb:KR2m0014_WYG_090-26a>¶
　鄰沙漠隔關嶺萬一有警何以應變殊可慮也是日¶
　帝御後閤召師中等賜對仍諭輔臣曰朕欲巡幸山¶
　後無他不禁暑熱故也民間缺食處甚多朕初不盡¶
　知既已知之暑雖可畏其忍重民之困哉遂罷幸至¶
　是師中等復先後两上封事切諫不報六年十月詔¶
　以嵗幸春水秋山五日一進起居表自今可十日一¶
　進¶
承安元年五月朔觀稼於近郊(因閲/區田)　五年正月如春¶
<pb:KR2m0014_WYG_090-26b>¶
水(諭㸃檢司車駕所/至仍令百姓市易)　㤗和元年九月如秋山¶
　　(臣/)等謹按宋濓題王庭筠應制詩謂詩序中所云¶
　　九日即是年九月丙辰道陵於是月甲寅發京師¶
　　二十九日丙子至自秋山道塗所厯凡二十有三¶
　　日其幸香林平頂山温泉等什皆可以次而推云¶
　　又按帝紀承安三年正月名都南行宫曰建春四¶
　　年凡三幸之泰安二年五月如泰和宫諭有司曰¶
　　金井巴納不過二三日留止一凉厦足矣若加修¶
<pb:KR2m0014_WYG_090-27a>¶
　　治徒費人力其藩籬不急之處用圍幕可也更泰¶
　　和宫曰慶寕長樂川曰雲龍又勅御史臺京師拜¶
　　廟及巡幸所過州縣止令灑掃不許以黄土覆道¶
　　違者糾之七月有司奏還宫日請用黄麾仗不許¶
　　八月還宫三年十二月勅行宫名曰光春其朝殿¶
　　曰蘭臯寝殿曰輝寧四年五年八年並幸其地又¶
　　厯年所幸之處有西園東園錦屏山玊泉山太極¶
　　宫等名并附録之¶
<pb:KR2m0014_WYG_090-27b>¶
元世祖中統元年十月車駕駐錫衮之地(命給官錢雇/在京橐駝運)¶
(米萬石輸/行在所)十二月至自和州駐蹕燕京近郊　四年二¶
月車駕幸開平(詔北京運米五千石赴開平其車牛/之費並從官給升開平府為上都)八月¶
至自上都(自後屢/臨幸之)¶
　　(臣/)等謹按帝紀自中統四年升開平為上都至至¶
　　元年間凡十七幸不悉書¶
　　葉子竒草木子曰世祖以大興府為大都開平府¶
　　為上都每年四月迤北草青則駕幸上都以避暑¶
<pb:KR2m0014_WYG_090-28a>¶
　　頒賜於其宗戚馬亦就水草八月草將枯則駕回¶
　　大都自後嵗以為常惟每嵗徃來於两都間他無¶
　　巡狩之事山岳河海惟遣使致祭别無封禪繁縟¶
　　之禮震耀古今然亦莫掩其盛也¶
至元十八年正月車駕幸漷州二月幸栁林　二十五¶
年三月駐蹕野狐嶺(如上/都也)七月次蘇尼巴雅爾之地九¶
月至大都三十一年(時成宗/已即位)九月駐蹕三部落(時聖/誕節)¶
　　(臣/)等謹按元史董文同傳成宗既即位巡狩賽音¶
<pb:KR2m0014_WYG_090-28b>¶
　　布拉之地翰林承㫖董文同奏巡狩不以時還無¶
　　以慰安元元宜趣還京師帝即日可其奏¶
成宗元貞元年二月車駕幸上都¶
　時監察御史崔敬諫巡幸上都宜御内殿其畧曰世¶
　祖以上都為清暑之地嵗常行幸閣有大安殿有鴻¶
　禧睿思所以保養聖躬適起居之冝存畏敬之心若¶
　實喇鄂爾多斯乃先皇所以備宴㳺非常時臨御之¶
　所今方以孝治天下屢降徳音祇行宗廟親祀之禮¶
<pb:KR2m0014_WYG_090-29a>¶
　雖動植無知罔不歡悦而國家多故天道變更願大¶
　駕還大内居深宫嚴宿衞與宰臣謀治道萬㡬之暇¶
　則命經筵進講究古今盛衰之由緝熙聖學乃宗社¶
　之福也¶
大徳三年二月朔幸栁林¶
　　(臣/)等謹按帝紀每嵗二月三月幸上都至九月十¶
　　月還大都至武宗仁宗英宗泰定帝四朝毎嵗幸¶
　　上都俱如之茲不具載¶
<pb:KR2m0014_WYG_090-29b>¶
武宗至大四年(時仁宗/已即位)閏七月車駕如大都(先是元年/三月幸上)¶
(都五月以諸王及畨僧從駕者□中擾民禁之至是太/后以秋稼方盛勿令鷹坊駝人衞士先往庶免害稼擾)¶
(民勅禁/止之)¶
英宗至治二年三月幸栁林(先是正月建/行殿於栁林)六月朔至五¶
臺山(禁扈從宿衞/毋踐民禾)¶
　　(臣/)等謹按本紀泰定帝泰定三月七月幸大乾元¶
　　寺四年二月狩于漷州王圻本録之然考其時一¶
　　則勅鑄佛像一則係行田獵無闗巡狩故闕焉¶
<pb:KR2m0014_WYG_090-30a>¶
文宗天厯元年十二月幸大崇恩福元寺謁武宗神御¶
殿(次年正月/復幸之)　至順元年五月發大都次大口次龍虎¶
臺六月至上都(至閠七月駕將還勅上都兵馬司官二/人率兵士由偏嶺至明安巡邏以防盗)¶
(賊/)八月還至京師　二年五月幸上都八月南還大都¶
　三年五月發大都時巡於上都¶
順帝元統二年四月時巡上都九月還自上都¶
　　(臣/)等謹按帝紀自後至元年間每嵗二三月時巡¶
　　上都至六月還大都又至正元年至十八年毎嵗¶
<pb:KR2m0014_WYG_090-30b>¶
　　以四月時巡上都八月還大都兹不具載¶
明太祖洪武元年四月幸汴梁五月改汴梁路為開封¶
府閠七月至自開封八月己巳以應天為南京開封為¶
北京壬午幸北京改大都路曰北平府　八年四月辛¶
夘幸中都丁巳至自中都¶
　帝謂羣臣曰每詢儒者皆言有天下者非都中原不¶
　能控制朕心不忘洪武初年定中原朕即至汴意在¶
　建都以安天下及觀民生凋弊轉輸維艱恐益勞民¶
<pb:KR2m0014_WYG_090-31a>¶
　遂命羣臣㑹議皆曰濠地古之鍾離于此建都庶合¶
　古今之宜以此更郡名為鳳陽府立都城土木之役¶
　實勞民力功將告成惟上帝后土是鑒丁巳詔罷中¶
　都役作¶
　　明法𫝊録曰帝之幸中都也命皇太子秦王楚王¶
　　靖江王&KR0688;武中都詔太子贊善宋濓長史趙壎等¶
　　從既行帝閲輿地志得濠梁古蹟惟塗荆二山最¶
　　著皆在鍾離縣西八九十里間岡巒相屬淮水繞¶
<pb:KR2m0014_WYG_090-31b>¶
　　荆山之隂神禹鑿之水始流兩山間民免修阻之¶
　　患昔人所謂覩河洛者思禹功此亦一大觀也皇¶
　　太子過中都乃往逰焉命濓作記其諸古蹟濓隨¶
　　處進説甚有規益事畢還京師¶
成祖永樂七年二月乙亥遣使扵巡狩所經州縣存問¶
髙年(八十以上賜酒/肉九十加帛)辛巳以北巡告天地宗廟社稷壬¶
午發京師三月甲辰次東平州望祭泰山辛亥次景州¶
望祭恒山壬申至北京(先是元年正月/以北平為北京)六月壬申察北¶
<pb:KR2m0014_WYG_090-32a>¶
廵郡縣長吏　八年九月幸天壽山(先是七年五月營/山陵於昌平封其)¶
(山曰/天壽)十月丁酉發北京十一月甲戍至京師　十一年¶
二月甲子幸北京乙丑發京師命給事中御史所過存¶
問髙年(賜酒肉/及帛)四月己酉至北京　十四年九月戊申¶
發北京十月癸未至京師　十五年三月壬子北廵發¶
京師(四月己巳次郯城申禁軍士毋踐民田稻有/傷者除今年租或先被水旱逋租亦除之)五月丙¶
戌至北京¶
宣宗宣徳三年八月丁未帝自將廵邉九月辛亥次石¶
<pb:KR2m0014_WYG_090-32b>¶
門驛乙夘出喜峰口(大破烏梁/海於寛河)癸酉至自喜峯口¶
　先是七月丁酉太師英國公張輔上扈從士馬之數¶
　命行在戸部每卒給一月行糧加麥三斗為乾餱工¶
　部給胖襖□鞋戊戍命太僕寺選民間所畜官馬給¶
　騎卒壬寅命兵部凢扈從文武官及將軍悉凖永樂¶
　中例給脚力馬騾及其傔從悉給行糧勅通州三河¶
　薊州遵化軍衞有司諭以將親廵邉毋科擾軍民以¶
　為進獻道路可通行足矣毋勞民修治勅都督陳景¶
<pb:KR2m0014_WYG_090-33a>¶
　先修灤河橋癸夘命少師蹇義等三人禮部尚書胡濙¶
　等六人各率其屬扈從仍諭諸將嚴紀律申號令軍¶
　容必肅毋擾百姓¶
九年九月癸未自將巡邉乙酉度居庸關丁酉至洗馬¶
林閲城堡兵備十月丙午還宫¶
　　(臣/)等謹按帝紀正統十年十一年十二年十四年¶
　　三月内並如上又天順成化兩朝有幸南海及西¶
　　苑事應入田獵門故不載¶
<pb:KR2m0014_WYG_090-33b>¶
武宗正德十二年八月甲辰帝㣲服如昌平丙辰至自¶
昌平¶
　時大學士梁儲蔣冕毛紀於次日乙巳追及於沙河¶
　請囘蹕不聽己酉至居庸關巡關御史張欽閉關拒¶
　命乃還¶
　　(臣/)等謹按本紀九年二月帝始㣲行自十二年後¶
　　無嵗不出半屬㣲行固不得列為巡狩然興黄鞏¶
　　等六人諌巡幸之獄舒芬等百有七人先跪而後¶
<pb:KR2m0014_WYG_090-34a>¶
　　杖僉事張英自刄并光後杖死者十一人竟畧而¶
　　不書不足以昭鍳戒故特舉一事如右¶
　　又按是時江彬欲避衆攘權因導帝逺逰帝每㣲¶
　　服度闗恭繹¶
御批通鑑輯覧曰江彬因武宗荒嬉無度覬其所好導¶
　以佚逰止圖攘權不顧置其君於險地且多方蠱惑¶
　使之流連忘返其情實為叵測武宗迷而不悟愎諫¶
　獨行甚至索婦良家載歸樂妓失徳無所不至彬雖¶
<pb:KR2m0014_WYG_090-34b>¶
　旋伏刑誅而武宗之貽笑千秋豈能掩乎¶
世宗嘉靖十八年二月乙夘幸承天辛酉次真定望於¶
北嶽丁夘次衞輝三月己巳渡河祭大河之神辛未次¶
鈞州望於中嶽庚辰至承天甲申享上帝於龍飛殿奉¶
睿宗配秩於國社國稷徧羣祀四月壬子至自承天甲¶
子幸大峪山丙寅還宫九月辛酉如天夀山十月丙寅¶
還宫神宗萬厯十六年九月甲子次石景山觀渾河一¶
丒還宫¶
<pb:KR2m0014_WYG_090-35a>¶
　　(臣/)等謹按帝紀神宗自十九年四月享太廟是後¶
　　廟祀皆遣代凡晏處深宫者幾三十載光熹以後¶
　　朝政多故絶少廵狩事故闕如焉¶
　¶
　¶
　¶
　¶
　¶
<pb:KR2m0014_WYG_090-35b>¶
　¶
　¶
　¶
　¶
　¶
　¶
　¶
欽定續文獻通考卷九十¶
