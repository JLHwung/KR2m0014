# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:19.467554
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷一百六
<pb:KR2m0014_WYG_106-1a>¶
欽定四庫全書¶
欽定續文獻通考卷一百六¶
　樂考¶
　　律吕制度¶
遼道宗太康中以秬黍所定升斗定律¶
　初用周黍尺九寸管空圍三分為本太康中詔行秬¶
　黍所定升斗嘗定律矣其法大抵用古律焉大樂四¶
　旦二十八調則不用黍律以琵琶弦叶之¶
<pb:KR2m0014_WYG_106-1b>¶
金章宗明昌五年置所講議禮樂尺律仍用宋大晟樂¶
制¶
　詔用唐宋故事置所講議禮樂有司謂雅樂自周漢¶
　以來止存大法魏晉而後更造律度訖無定論至後¶
　周保定中得古玉斗於地中以造尺律其後牛𢎞以¶
　為不可止用蘇綽鐡尺至隋亦用之唐興因隋樂不¶
　改黄巢之亂樂縣散失太常博士殷盈孫以周法鑄¶
　鎛鐘編鐘處士蕭承訓等校石磬合而奏之至周顯¶
<pb:KR2m0014_WYG_106-2a>¶
　徳以黍定律議者謂比唐樂髙五律宋初亦用王朴¶
　所置樂時和峴以周顯徳律音近哀思乃依西京銅¶
　望石臬尺重造十二管取聲下王朴一律景祐初李¶
　照取黍累尺成律以其聲猶髙更用太府布帛尺遂¶
　下太常樂三律皇祐中阮逸胡瑗改造止下一律或¶
　謂其聲弇鬱不和依舊用王朴樂元豐間楊傑參用¶
　李照鐘磬加四清聲下王朴樂二律以為新樂元祐¶
　間范鎮又造新律下李照樂一律而未用至崇寧間¶
<pb:KR2m0014_WYG_106-2b>¶
　魏漢津以范鎮知舊樂之髙無法以下之乃以時君¶
　指節為尺其所造鐘磬即今所用樂是也然以王朴¶
　所制聲高屢命改作李照以太府尺制律人習舊聽¶
　疑於太重其後范鎮等論樂復用李照所用太府尺¶
　即周隋所用鐡尺牛𢎞等以為近古合宜者也今取¶
　見有樂以唐初開元錢校其分寸亦同則漢津所用¶
　指尺殆與周隋唐所用之尺同矣漢津用李照范鎮¶
　之説而恥同之故用時君指節為尺使衆人不敢輕¶
<pb:KR2m0014_WYG_106-3a>¶
　議其尺雖為詭說其制乃與古同而清濁髙下皆適¶
　中非出於法數之外私意妄為者也葢今之鐘磬雖¶
　崇寧之所製亦固隋唐之樂也閲今所用樂律聲調¶
　和平無太髙太下之失可以乆用唯辰鐘辰磬自昔¶
　數缺宜補鑄辰鐘十五辰磬二十一通舊各為二十¶
　四簴帝曰嘗觀宋人論樂以為律主於人聲不當泥¶
　於其器要之在聲和而已於是命禮部符下南京取¶
　宋舊工更鑄辰鐘十有二又以舊鐘姑洗夷則皆髙¶
<pb:KR2m0014_WYG_106-3b>¶
　五律無射髙二律别鑄以補之乃協又琢辰磬各十¶
　有二以其半少劣擇其諧者用之¶
元世祖時杜瑛著律歴禮樂襍志三十卷¶
英宗時翰林學士承㫖趙孟頫著樂原琴原¶
　孟頫于律吕之樂尤精深得古人不傳之妙著琴原¶
　樂原各一篇¶
　樂原篇曰樂本於律律始於數正於度度曷從而正¶
　之曰以候氣正之何以知其然也古者有絫黍之法¶
<pb:KR2m0014_WYG_106-4a>¶
　黍之為物也大小不齊就取其中者從絫之而然横¶
　絫之而否是故不可以為定法也必擇土中使善歴¶
　者候氣焉氣應則律正律正則度正矣較之絫黍之¶
　為顧不亦善乎律之長短鄭氏之法不可易也是其¶
　上下之所以相生也所以隨時而變易也夫音之清¶
　濁定于管之長短凡其空圍則一而已矣非有大小¶
　之異也先儒制律有大小之異者非愚之所知也律¶
　不可以徒律徒律不可以為樂必施之于音而後樂¶
<pb:KR2m0014_WYG_106-4b>¶
　生焉用之而天地應鬼神格人民和故曰移風易俗¶
　莫善于樂世衰道微流為賤工之事為士者益恥之¶
　豈特不以為己任而已哉然樂之所以動天地感鬼¶
　神移風易俗者不可毫厘差也禮運曰五音六律十¶
　二管還相為宫謂律之各自為宫而商角徴羽從之¶
　也仲冬之月律中黄鐘夫黄鐘為宫則太蔟為商姑¶
　洗為角𬎼賓為變徴林鐘為徵南吕為羽應鐘為變¶
　宫此自然之理也還之于律而七音備矣被之于器¶
<pb:KR2m0014_WYG_106-5a>¶
　而八音諧矣大吕而下亦猶是也今之樂以四清混¶
　于七音之中不亦謬乎黄鐘為衆律之祖宫聲為衆¶
　音之君皆尊而無二者也惟其然也是以有清聲焉¶
　此聖人作樂之妙用也還宫之法黄鐘之均無清聲¶
　謂黄鐘為宫則商角徴羽以漸而清自然順序不待¶
　用清聲也大吕為宫則黄鐘為變宫還宫之法宫為¶
　濁變宫為清若乃大吕均以黄鐘為變宫則是變宫¶
　反濁于大吕宫矣是上陵之漸也而可乎于是以黄¶
<pb:KR2m0014_WYG_106-5b>¶
　鍾之清聲代之夫清聲者豈于十二律之外他有所¶
　謂清聲者哉黄鐘之律九寸半之為四寸二分寸之¶
　一是黄鐘之清聲也長短雖不同而不失黄鐘之中¶
　聲故曰黄鐘之清聲也豈惟黄鐘為然十二律皆有¶
　之今也不然四清之外無有也必欲復古則當復八¶
　清八清不復而欲還宫以作樂是商角徴羽重于宫¶
　而臣民事物上陵于君也此大亂之道也¶
　琴原篇别見絲屬門¶
<pb:KR2m0014_WYG_106-6a>¶
熊朋來著律論¶
　其說謂黄鐘流行諸律本無間斷也算法之起殆因¶
　律管有長短此算家因律以命術非强律以命算也¶
　猶之方田焉田生五榖豈知我為圭箕弧環律和五¶
　聲豈知我為正變倍半皆算家命之耳故古之為鐘¶
　律者以耳齊其聲後人不能始假聲以正其度此所¶
　以雅樂之不可復與聲音之不可傳也又言周禮有¶
　聽律之官無算律之法遷固淮南上下生且不定何¶
<pb:KR2m0014_WYG_106-6b>¶
　以算律哉葢𬎼賓重上生與大吕在陽則倍其法一¶
　耳紛紛爭較何益于樂¶
　　元史儒學傳曰熊朋來為福建廬陵兩郡教授所¶
　　至考古篆籀文字調律吕協歌詩以興雅樂制器¶
　　定詞必則古式學者化焉每燕居鼓瑟而歌以自¶
　　樂嘗著瑟賦二篇至治中英宗鋭意制作翰林學¶
　　士元明善以朋來薦未及召而卒¶
泰定時太史院使齊履謙請候氣定律¶
<pb:KR2m0014_WYG_106-7a>¶
　元立國百有餘年而郊廟之樂沿襲宋金未有能正¶
　之者履謙謂樂本于律律本于氣而候氣之法具載¶
　前史可擇僻地為宻室取金門之竹及河内之葭莩¶
　候之上可以正雅樂薦郊廟和神人下可以同度量¶
　平物貨厚風俗列其事上之適遷他官事遂寢有志¶
　者惜之¶
　　(臣/)等謹按元代於律吕無所改作惟遵用宋崇寧¶
　　樂吳萊闢之甚詳附録于後¶
<pb:KR2m0014_WYG_106-7b>¶
　　吳萊張氏大樂元機賦論題後曰鄉余北遊京師¶
　　聞太常所用樂本大晟之遺法也自東都不守大¶
　　樂氏奉其樂噐北趨燕都燕都喪亂又徙汴蔡汴¶
　　蔡䧟没而東平嚴侯獨得其故樂部人國初有㫖¶
　　徴樂東平太常徐公遂典樂向日月山奏觀乞増¶
　　宫縣登歌文武二舞令舊工教習以備大祀故今¶
　　樂戶子孫猶世籍河汴間僅能肄其鐘鼔鏗鏘不¶
　　復能䆒其義矣予因考求前代議樂自和峴以下¶
<pb:KR2m0014_WYG_106-8a>¶
　　更六七鉅公而議論莫之有定前日之宿縣者本¶
　　謂樂和曾未幾時倐已改鑄或云樂失之清或云¶
　　樂過於濁樂工冶卒且深厭其爐鞲鼓鑄之勞則¶
　　或自取其樂之協時和銅齊以濟之當軒臨試雖¶
　　以老師宿儒終不能必悟其銅齊之輕重而徒論¶
　　其銅律之清濁也迨夫崇寧之世魏漢津乃以蜀¶
　　一黥卒為造大晟樂府遂頒其樂書於天下葢謂¶
　　古之制樂者惟黄帝夏禹得樂之正何則聖主之¶
<pb:KR2m0014_WYG_106-8b>¶
　　禀賦上與天地隂陽為一體聲則為律身則為度¶
　　故夫黄帝夏禹之制樂實自其身而得之臣今請¶
　　以聖主中指三節三寸定黄鐘之律中指之徑圍¶
　　又即㩀而定為度量權衡樂以是制則臣將見其¶
　　合天地之正備隂陽之和而得夫金石清濁之宜¶
　　矣當是時惟丞相蔡京最神其説先鑄帝鼐八鼎¶
　　復造金石鐘簴雕幾刻&KR0866;蓋極後世之選已然以¶
　　崇寧之指尺既長而樂律遂髙雖漢津亦自知之¶
<pb:KR2m0014_WYG_106-9a>¶
　　嘗私謂其弟子任宗堯曰樂律髙北方元鼎水又¶
　　溢出律髙則聲過哀而國亂水溢出則國有變而¶
　　境土喪没是不久矣鳴呼漢津所制豈復有加于¶
　　和峴以下諸人所論之樂哉然且至今沿襲相承¶
　　未聞有所改作樂殊不可以草創茍且而遽定也¶
　　雖然崇寧之樂亦可變矣葢古之論樂者一曰古¶
　　雅樂二曰俗部樂三曰胡部樂古雅樂更秦亂而¶
　　廢漢世惟采荆楚燕代之謳稍恊律吕以合八音¶
<pb:KR2m0014_WYG_106-9b>¶
　　之調不復古矣晉宋六朝以降南朝之樂多用吳¶
　　音北國之樂僅襲北俗及隋平江左魏三祖清商¶
　　等樂存者什四世謂為華夏正聲葢俗樂也至是¶
　　沛國公鄭譯復因龜茲人白蘇袛婆善胡琵琶而¶
　　翻七調遂以制樂故今樂家猶有大石小石大食¶
　　般渉等調大石等國本在西域而般渉即是般瞻¶
　　華言羽聲隋人且以是為太蔟羽矣由是觀之漢¶
　　世徒以俗樂定雅樂隋氏以來則以胡樂定雅樂¶
<pb:KR2m0014_WYG_106-10a>¶
　　唐至元宗胡部坐俗部立樂工肄樂坐技不通然¶
　　後為立技立技不精然後使教雅樂天下後世卒¶
　　不復知有古雅樂之正聲矣自唐歴宋大抵皆然¶
　　當大晟樂書之行教坊色長張俁曽制大樂元機¶
　　賦論七音六十律八十四調本不脱乎龜茲白蘇¶
　　袛婆之舊正行四十大曲常行小令四部絃管猶¶
　　或上循乎大唐五代梨園法曲之遺此非胡與俗¶
　　之雜行者乎冝雅樂之未易遽復也古來律歴二¶
<pb:KR2m0014_WYG_106-10b>¶
　　事更相為用大史郭公一嘗定歴誠曠世所未有¶
　　予謂宜依古法緹室葭灰隨月候氣天地之中氣¶
　　既應則鐘律之中聲當無有不應者要在久而後¶
　　驗樂殊不可以草創茍且而遽定也嗚呼崇寧之¶
　　樂亦可變矣吾又安得夫伶倫榮猨之徒而與之¶
　　共論樂哉¶
明太祖洪武初命冷謙定律¶
　謙議用四清聲故編鐘編磬皆為十六成一代完樂¶
<pb:KR2m0014_WYG_106-11a>¶
　　律吕精義曰宋李照范鎮魏漢津所定律大率依¶
　　宋太府尺黄鐘長九寸空徑三分積六百三十六¶
　　分聲比古黄鐘低二律即無射倍律國初冷謙所¶
　　定律用今工部營造尺黄鐘長九寸空徑三分四¶
　　釐六毫積八百四十六分比古黄鍾低三律即南¶
　　吕倍律微高謙及蔡元定十二律管算法皆同謙¶
　　律聲比元定下五律餘失之盎緩元定比謙高五¶
　　律餘失之焦殺¶
<pb:KR2m0014_WYG_106-11b>¶
　　又曰徃年與善琴者論古今雅樂髙下聞其説曰¶
　　冷謙之樂乃古無射調也俗呼為清商調以第二¶
　　絃為宫音少者歌之則拽不出失之太下恐非中¶
　　和也蔡元定之樂乃古夾鐘調也俗呼為清徴調¶
　　以第四絃為宫音老者歌之則揭不起失之太高¶
　　亦非中和也所謂中和者古之正調是也俗呼為¶
　　清角調軒轅氏之所造以第三絃為宫音比冷謙¶
　　高一調比蔡元定低一調老者歌之不揭少者歌¶
<pb:KR2m0014_WYG_106-12a>¶
　　之不拽不髙不下是名為中和也時典樂尤世賢¶
　　亦知音者以所帯來神樂觀笙吹其所習舊樂章¶
　　譜與琴譜相校所論不虚也¶
　　禮樂箋曰説者論大晟樂為宋方士魏漢津所製¶
　　此未考本末不知樂律者也宋濓議漢津製樂為¶
　　亂世之音(宋濓孔子廟堂議曰釋奠有樂今則襲/用魏漢津所製大晟之樂乃先儒所謂)¶
　　(亂世之音也/其可乎哉)在洪武四年而冷謙所定樂舞為洪¶
　　武之六年樂章猶宋之舊而樂音非宋之音矣以¶
<pb:KR2m0014_WYG_106-12b>¶
　　何知之以律而知之葢謙所製者為太蔟之羽巾¶
　　吕調也漢津所製其迎神初奏為南吕之角大吕¶
　　變調也與謙之樂如参辰黔晳之不相合矣葢謙¶
　　之七均自太蔟夷則夾鐘無射中吕皆正調也惟¶
　　清黄清林巧為變調然此二變音也固無妨于變¶
　　也漢津之林鐘為宫者僅商角二音為正調其徴¶
　　羽變宫變徴皆屬變調是七均之中而變者居四¶
　　矣南宫為宫者僅商音為正調其徴羽角變宫變¶
<pb:KR2m0014_WYG_106-13a>¶
　　徴皆屬變調是七均之中而變者居五矣又况漢¶
　　津之律即李照之律下古樂二律所謂黄鐘者僅¶
　　中太蔟則其林鐘之宫僅中南吕南吕之宫僅中¶
　　應鍾應鐘管長四寸六分有竒而商角以下六均¶
　　無一不出于變矣君則其細已甚而臣民事物靡¶
　　然不振哀淫怨咽此真亡國之音也豈可與謙之¶
　　樂同年而語哉大抵樂律樂章本為二道由宋以¶
　　降樂章屢易而所用者皆王朴之律也政和以降¶
<pb:KR2m0014_WYG_106-13b>¶
　　樂章屢易而所用者皆漢津之律也至冷謙定樂¶
　　樂章無改而所用者則非宋元之律也改其律而¶
　　不變其章者聲音道微政合嚴重律正其元曲襲¶
　　其舊此謙之所以為明哲也謙舊有樂書在南太¶
　　常¶
　　樂書曰律止于十二是矣然十二者律之本聲而¶
　　四者應聲也本聲重大為君為父應聲輕清為臣¶
　　為子故四聲曰清聲即夾鐘大吕黄鐘太蔟之應¶
<pb:KR2m0014_WYG_106-14a>¶
　　也茍不用四清聲是有本而無應矣冷謙議用四¶
　　清聲故編鐘編磬皆為十六豈非洞達音律者哉¶
𢎞治中李文利著律吕元聲獨宗吕覽黄鐘三寸九分¶
之説¶
　文利為思南府教授著律吕元聲據吕氏春秋長孫¶
　無忌隋志劉恕通鑑外紀所載黄帝命伶倫取竹制¶
　律斷兩節間三寸九分而吹之以為黄鐘之宫曰含¶
　少因而詳加考證以三寸九分正司馬遷黄鐘九寸¶
<pb:KR2m0014_WYG_106-14b>¶
　之誤以太極隂陽五行由一生二由少及多見黄鐘¶
　数少為極清以正宫聲為極濁之誤以左右對待各¶
　得一百二十九分正三分損益上生下生至仲吕而¶
　窮之誤以正徴循環無窮正隔八相生徃而不返之¶
　誤畫圖立説凡六卷嘉靖三年其門人御史范永鑾¶
　進之朝¶
　律吕元聲黄鐘章曰黄鐘長三寸九分空圍九分為¶
　聲氣之元其時子半其數極少其聲極清音屬正宫¶
<pb:KR2m0014_WYG_106-15a>¶
　一陽方動其卦為復日南至而始反北也　按此即¶
　黄帝命伶倫所造之黄鐘也黄鐘之尊在于氣清上¶
　行不在數多清者數少濁者數多數少者貴數多¶
　者賤宫聲極清黄鐘實為正宫其數極少故為君臣¶
　数多于君故商為臣民数多于臣故角為民事多于¶
　人故徴為事物多于事故羽為物皆原于黄鐘之生¶
　生不已也以氣言之其初至清至靜清以生濁靜以¶
　生動動則萬物生矣其至清至靜者實為之主也以¶
<pb:KR2m0014_WYG_106-15b>¶
　數言之其初為一一生二二生四四生八八生十六¶
　十六生三十二三十二生六十四皆由一以始之也¶
　　宫聲三十九絲其聲清越微妙為君至聲微妙而¶
　衆聲宗之猶人君至徳淵微而天下應矣故宫為聲¶
　氣之元　漢儒以黄鐘九寸則黄鐘為宫極濁聲極¶
　下管極長長則聲濁因謂宫聲亦極濁夫宫為君聲¶
　極清且上行至角羽之聲乃下降重濁而為民物古¶
　人比類取象毫釐不爽　漢儒只聞得黄鐘為諸律¶
<pb:KR2m0014_WYG_106-16a>¶
　之本又聞得律長九寸遂錯認以九寸為黄鐘之長¶
　唐宋以下有志于樂者遂以為法不敢變也葢不知¶
　九寸為黄鐘之終數乃黄鐘益数之極而為㽔賓之¶
　管也由是損之以漸而短至應鐘而極皆原于黄鐘¶
　之損益也三代以下獨韋昭以九寸為黄鐘之變雖¶
　不明言黄鐘幾寸亦庻乎有見矣　如黄鐘九寸為¶
　宫至應鐘四寸六分竒為變宫乃不及黄鐘半律音¶
　節不屬如無射為宫則黄鐘為商長四寸一分音節¶
<pb:KR2m0014_WYG_106-16b>¶
　亦不屬故有用半律子聲之説是不得已而强遷就¶
　之也造化果如是耶¶
　㽔賓章曰㽔賓長九寸空圍九分為聲氣之極其時¶
　午半其数極多其聲極濁音屬正羽六陽既亢其卦¶
　為姤日北至而始反南也　按西漢司馬遷誤以此¶
　為黄鐘之律也葢陽性動動者数三三者数之始也¶
　三而三之而䆒于九九者数之終也故陽数其始也¶
　不離于三其極也不離于九三寸九分三涵九也其¶
<pb:KR2m0014_WYG_106-17a>¶
　終于九者九具三也涵九者九之少也具三者九之¶
　老也以子之半至夘之半為日九十元之九也夘之¶
　半至午之半為日九十亨之九也午之半至酉之半¶
　為日九十利之九也酉之半至子之半為日九十貞¶
　之九也月有三十日時有九十日月始于三時極于¶
　九亦三九之數也　司馬遷以長九寸為黄鐘葢徒¶
　聞律長九寸遂以九寸為黄鐘不知九寸是黄鐘升¶
　數之極而為𬎼賓之管也遷既定著于史漢唐以下¶
<pb:KR2m0014_WYG_106-17b>¶
　諸儒遂以為真遷就補凑以成其術不勝繁弊終莫¶
　有覺其謬者¶
　黄鐘升陽歸陽章曰十二律紀陽也陽升起于子半¶
　極于午半陽降起于午半極于子半極則復升循環¶
　不窮矣　按子月一陽動其律為黄鐘聲極清故黄¶
　鐘之宫為正宫諸律之本也由是漸升至午半則九¶
　陽既亢数多聲濁實為正羽極則復反陽氣由是漸¶
　縮至子半則一陽又生数竒聲清復為正宫世儒謂¶
<pb:KR2m0014_WYG_106-18a>¶
　黄鐘相生徃而不返不識黄鐘故也¶
　律吕三分損益章曰黄鐘漸益以升陽又漸損以歸¶
　陽終則復始循環無端一伸一縮生生不已以運五¶
　行叙四時冝八方之氣黄鐘子之半也陽復而未奮¶
　由是一氣丑初為小寒又一氣丑半為大寒其律大¶
　吕大寒隂氣猶壯陽雖進而尚㣲故止升六分也大¶
　寒以後已向于春故太蔟以後各益九分至於𬎼賓¶
　得九寸焉𬎼賓午之半也隂始而未盛由是一氣未¶
<pb:KR2m0014_WYG_106-18b>¶
　初為小暑又一氣未半為大暑其律林鐘大暑隂氣¶
　未行陽雖退而尚隆故止降六分也大暑以後已向¶
　于秋故夷則以後各損九分至于應鐘得四寸八分¶
　則黄鐘㽔賓二律子午為經十律為緯黄鐘以左諸¶
　律比右律各損三分㽔賓以右諸律比左律各益三¶
　分所謂三分損益乃陽氣升降微著之序也　按先¶
　儒以黄鐘相生徃而不返不識黄鐘故也不識黄鐘¶
　生成之数故不知黄鐘生諸律損益之理數豈人乎¶
<pb:KR2m0014_WYG_106-19a>¶
　哉理豈鑿乎哉一天道之自然也損益自損益隔八¶
　自隔八唐宋儒者以相生損益専在隔八上故必遷¶
　就分數長短參差大失本原實背天道　黄鐘益六¶
　生大吕大吕至㽔賓皆益九分㽔賓損六生林鐘林¶
　鐘至應鐘皆損九分大吕以下比右律各損三分林¶
　鐘以下比左律各益三分隔八求損益誤矣　三分¶
　損益分隂陽也子以後自大吕至仲吕為陽黄鐘之¶
　升也午以後自林鐘至應鐘為隂黄鐘升極為降也¶
<pb:KR2m0014_WYG_106-19b>¶
　毎月律升九分今黄鐘升六分以生大吕㽔賓降六¶
　分以生林鐘則隂律陽律俱弱三分升降之交故也¶
　　損益是冬至後左律與夏至後右律丑亥己未相¶
　對左各損三分右各益三分天然定数則損益自見¶
　不必以損益推生律也¶
　隔八正徴隂陽相生章曰律有雌雄間列十二辰均¶
　隂陽也周氣候也作樂之道得隂陽備雌雄聲乃可¶
　和宫商角徴羽聲止五而辰有十二以聲恊辰黄鐘¶
<pb:KR2m0014_WYG_106-20a>¶
　為宫隔一生律則徴在七辰律當㽔賓羽在九辰律¶
　當夷則是律生律有雄無雌陽氣孤也且接黄鐘尚¶
　有三律聲氣不屬故設變徴于午退正徴于未羽于¶
　酉變宫于亥則徵得林鐘羽得南吕二雌鳴隂陽乃¶
　備還宫同也　隔八相生續氣候也黄鐘生太蔟太¶
　蔟生姑洗皆隔一律姑洗生林鐘南吕生黄鐘乃隔¶
　二律(諸旋宫/亦然)故設變徴變宫以均分數平隂陽三律¶
　必尋二吕三吕必尋二律隂陽之交必隔八乃可生¶
<pb:KR2m0014_WYG_106-20b>¶
　也隔八相生此之謂也若不隔八則律自生律吕自¶
　生吕隂陽不均氣節不周無以當期也故曰隔八以¶
　正徵言蔡季通主俗説上生下生終于仲吕為隔八¶
　又用上生下生以求三分損益胥失之矣　按以隔¶
　八三分損益之数至仲吕再生黄鐘只得八寸七分¶
　有竒不成黄鐘正聲故諸儒以黄鐘生諸律徃而不¶
　返京房妄生執始南事四十八律以足六十律之數¶
　聲氣無據真為謬妄至何承天劉焯病房之病又欲¶
<pb:KR2m0014_WYG_106-21a>¶
　増林鐘以下十一律之分使至仲吕返至黄鐘仍得¶
　九寸之數而十一律三分損益之數又不合王朴則¶
　虚其宫而不用然則添律以代黄鐘増十一律之分¶
　以就黄鐘與論黄鐘生律徃而不返虚宫不用亦可¶
　見其術之窮矣則就隔八相生以求三分損益由以¶
　黄鐘之長九寸其誤必至于是也¶
<pb:KR2m0014_WYG_106-22a>¶
¶
<pb:KR2m0014_WYG_106-23a>¶
　黄鐘分寸法章曰黄鐘分寸皆以十分算不可以九¶
　九除之夫以十絲名毫十毫名釐十釐名分十分名¶
　寸十寸名尺鐘律長數終于九寸不滿一尺故曰九¶
　寸是九寸不可以名尺而九分豈可以名寸九釐豈¶
　可以名分九毫豈可以名釐九絲豈可以名毫若九¶
　可以名分毫釐絲則鐘長九寸亦可以一尺名而以¶
　九除之其誤也明矣　按劉恕通鑑外紀載黄帝命¶
　伶倫造律之事乃古史之全文也其律長三寸九分¶
<pb:KR2m0014_WYG_106-23b>¶
　是寸以十算而零又有九分也　一黍為分十黍為¶
　寸三十九黍為黄鐘之長九十黍為㽔賓之長十黍¶
　與中人中指中節外寸同中節内寸與周尺同外寸¶
　盡兩頭止内寸以兩横文止¶
　隂陽對律得數(左為生數/右為成數)章曰黄鐘㽔賓二律子午¶
　隂陽對律生數成數共成一百二十九分　黄鐘生¶
　數三十九分㽔賓成數九十分共得一百二十九分¶
　　大吕林鐘二律丑未隂陽對律生數成數共成一¶
<pb:KR2m0014_WYG_106-24a>¶
　百二十九分　大吕生數四十五分林鐘成數八十¶
　四分共得數同前　太蔟夷則二律寅申隂陽對律¶
　生數成數共成一百二十九分　太蔟生數五十四¶
　分夷則成數七十五分共得數同前　夾鐘南吕二¶
　律夘酉隂陽對律生數成數共成一百二十九分¶
　夾鐘生數六十三分南吕成數六十六分共得數同¶
　前　姑洗無射二律辰戌隂陽對律生數成數共成¶
　一百二十九分　姑洗生數七十二分無射成數五¶
<pb:KR2m0014_WYG_106-24b>¶
　十七分共得數同前　仲吕應鐘二律己亥隂陽對¶
　律生數成數共成一百二十九分　仲吕生數八十¶
　一分應鐘成數四十八分共得數同前　生成之數¶
　各得寸十有二當期也零各得九分終天之數也隂¶
　陽對律數具上損益圖内¶
　定證黄鐘章曰劉恕通鑑外紀載黄帝命伶倫造律¶
　吕取竹于嶰谿之谷以生空竅厚鈞者斷兩節間長¶
　三寸九分而吹之以為黄鐘之宫制十二筩以聽鳳¶
<pb:KR2m0014_WYG_106-25a>¶
　凰之鳴而别十二律隋志長孫無忌曰傳稱黄帝命¶
　伶倫斷竹長三寸九分而吹之以為黄鐘之宫曰含¶
　少吕氏春秋亦載三寸九分之數按此三人所引之¶
　文乃真傳也　後漢鄭康成月令註曰凡律空圍九¶
　分孔潁逹疏曰諸律雖長短有差其圍皆九分為限¶
　(空圍九分葢是九方分/毎長一分容十三黍竒)¶
　候氣章曰冬至黄鐘三寸九分律底入地九寸律口¶
　去地面五寸一分大寒大吕四寸五分律底入地九¶
<pb:KR2m0014_WYG_106-25b>¶
　寸律口去地面四寸五分雨水太簇五寸四分律底¶
　入地九寸律口去地面三寸六分春分夾鐘六寸三¶
　分律底入地九寸律口去地面二寸七分糓雨姑洗¶
　七寸二分律底入地九寸律口去地面一寸八分小¶
　滿仲吕八寸一分律底入地九寸律口去地面九分¶
　夏至㽔賓九寸律底入地九寸律口與地面平大暑¶
　林鐘八寸四分律底入地九寸律口去地面六分處¶
　暑夷則七寸五分律底入地九寸律口去地面一寸¶
<pb:KR2m0014_WYG_106-26a>¶
　五分秋分南吕六寸六分律底入地九寸律口去地¶
　面二寸四分霜降無射五寸七分律底入地九寸律¶
　口去地面三寸三分小雪應鐘四寸八分律底入地¶
　九寸律口去地面四寸二分律皆直樹正立短律隨¶
　律口深淺為仰凹寛四五寸所謂内庳外髙是也¶
　諸儒候氣之説皆以諸律管上頭俱與地面齊下頭¶
　長律入地深短律入地淺子月氣深黄鐘最長故先¶
　得氣似也夫毎月之氣升降不能過一寸不應亥子¶
<pb:KR2m0014_WYG_106-26b>¶
　二月氣之升降相去四寸有竒二律音調且又不能¶
　相接大抵皆以黄鐘九寸誤之也葢黄鐘極短以次¶
　而長至㽔賓而極又漸而短以接黄鐘候氣之法以¶
　次各置其律皆齊其下不齊其上入地俱九寸惟㽔¶
　賓一律上口與地面平其十一律隨長短庳其内與¶
　律口齊深凹如仰甌狀子月氣升纔黄鐘之管其灰¶
　飛其上去孔口地面尚五寸一分大吕太蔟以漸而¶
　升至五月盛極出地靣則㽔賓灰飛管通自此陽氣¶
<pb:KR2m0014_WYG_106-27a>¶
　日降至應鐘而極極則復升循環不窮矣如此纔與¶
　内庳外髙相應天運之數亦不違矣今候氣者皆取¶
　律上口齊則無内庳外高故斜放以應内庳外髙之¶
　文可謂不知而作矣　候氣之法緹室中去其穢土¶
　以淨土築平如砥用圎木十二塊俱長九寸上頭濶¶
　六寸下頭濶四寸各置十二方位以淨黄土通築與¶
　木塊上頭平看如平地一般掃光淨然後各㧞出木¶
　塊各孔深廣皆同安黄鐘于子位一孔取中管底著¶
<pb:KR2m0014_WYG_106-27b>¶
　地管旁取淨黄上粉填實以手按𦂳至三寸九分與¶
　律口齊便住管口先以物蔽勿令粉土入内然後揭¶
　開依法實葭灰大抵候氣必待時和氣正世治甚少¶
　候亦少驗今存其法以俟知者¶
　　王邦直律吕正義曰候氣之法蔡氏以律口與地¶
　　面齊是齊其上而不齊其下也李氏以律底口皆¶
　　入地九寸上隨其管之長短為仰凹之狀是齊其¶
　　下而不齊其上也二説李氏為優葢隂陽之氣距¶
<pb:KR2m0014_WYG_106-28a>¶
　　地各有淺深子月丑月陽氣藴伏錮而未發豈能¶
　　遽逹于地上哉必至建巳之月陽氣畢逹隂氣將¶
　　絶然後逹于地上故朱子曰天氣都從地中透上¶
　　來此氣升降當分為六自冬至下面第一層生起¶
　　至四月六陽足便消下面隂氣便生以律吕合氣¶
　　候之可見亦是此意蔡氏以木為案毎律各一案¶
　　内庳外高從其方位加律其上是以木案為底以¶
　　律加于木上而以土埋之上平于地李氏則以淨¶
<pb:KR2m0014_WYG_106-28b>¶
　　土築平如砥加律其上不用木案亦當依李氏葢¶
　　以木為底其氣之升不無隔越不如律管著地其¶
　　氣之升為自然也諸儒謂管當斜埋地下入地處¶
　　卑出地處髙故云内卑外髙黄鐘埋于子位上頭¶
　　向南諸管可悉知李氏謂律皆直樹正立隨律口¶
　　淺深為仰凹所謂内卑外髙是也二説皆有所未¶
　　盡葢管雖正立亦當㣲斜雖當㣲斜亦不可使其¶
　　管口各内向當以十二辰合宫取之相向可也如¶
<pb:KR2m0014_WYG_106-29a>¶
　　子與丑向寅與亥向之類所以然者葢律隨斗柄¶
　　左旋而其氣與日月之㑹常相合律在于子則日¶
　　月㑹于丑律在于丑則日月㑹于子也律管必以¶
　　合宫相向者取日月㑹合之氣也劉氏曰日者太¶
　　陽之精凡天之氣以日為主焉月者太隂之精凡¶
　　地之氣以月為主焉故日月㑹于上則隂陽合于¶
　　下自隂生至于冬至凡六管之長短者皆陽氣入¶
　　地之淺深而始與隂合也隂合于陽上進而葭灰¶
<pb:KR2m0014_WYG_106-29b>¶
　　飛動者皆其日之中氣也陽生至于夏至凡六管¶
　　之長短者皆隂氣入地之淺深而始于陽合也陽¶
　　合于隂上進而葭灰飛動者皆其月之中氣也故¶
　　日月交㑹于上以成次則隂陽交㑹于下以成時¶
　　取其管以為聲天地之中聲也取其律以候氣隂¶
　　陽之和氣也非聖人其能與于此乎¶
　黄鐘九寸辨章曰先正以黄鐘九寸則不得不以黄¶
　鐘為極濁以黄鐘為極濁則不得不以宫聲亦極濁¶
<pb:KR2m0014_WYG_106-30a>¶
　以黄鐘長九寸乃數之極也極則不可以復益則自¶
　黄鐘而下又不得不損之以至于應鐘而極短故又¶
　不得不以羽聲為最清既以黄鐘極長應鐘極短二¶
　律之間長短隔絶音調不屬故又不得不用半律子¶
　聲清聲及以黄鐘相生徃而不返為説夫陽以為主¶
　隂以為輔天地間一陽聲流行耳若不返則陽氣絶¶
　矣姤復之道消矣豈造化生生之妙與厯數同哉¶
　　季本律吕别説曰近日莆田李教授文利著律吕¶
<pb:KR2m0014_WYG_106-30b>¶
　　元聲専主黄鐘三寸九分之説葢本吕氏春秋仲¶
　　夏適音篇其言曰黄帝令伶倫自大夏之西阮隃¶
　　之隂取竹嶰谿之谷空竅厚匀者斷兩節間其長三¶
　　寸九分而吹之以為黄鐘之宫次制十二筒以聽¶
　　鳳凰之鳴以别十二律其雄鳴為六雌鳴亦六¶
　　以比黄鐘之宫而皆可以生之故曰黄鐘之宫律¶
　　吕之本宋劉恕作外紀書黄帝令伶倫造律亦載¶
　　此文原恕之意不過博采古書以備三皇之事耳¶
<pb:KR2m0014_WYG_106-31a>¶
　　而三寸九分之説則未暇詳求其義焉然吕氏季¶
　　夏六月紀又曰黄鐘生林鐘林鐘生太蔟太蔟生¶
　　南吕南吕生姑洗姑洗生應鐘應鐘生㽔賓㽔賓¶
　　生大吕大吕生夷則夷則生夾鐘夾鐘生無射無¶
　　射生仲吕三分所生益之一分以上生三分所生¶
　　去其一分以下生黄鐘大吕太蔟夾鐘姑洗仲吕¶
　　㽔賓為上林鐘夷則南吕無射應鐘為下其法固¶
　　與史記漢書上下相生三分損益者同而黄鐘之¶
<pb:KR2m0014_WYG_106-31b>¶
　　宫實起九寸也吕氏之説前後不同亦自相牴牾¶
　　矣夫史記漢書雖未為得古人制律之意然比之¶
　　三寸九分之説猶有可推而其數亦似自然若以¶
　　三寸九分為黄鐘如吕氏上下相生之法而損益¶
　　之至于應鐘止長一寸八分四釐八毫八絲何以¶
　　成聲耶竊意長三寸九分當為長九寸空徑三分¶
　　之誤也故漢書引此語削去長三寸九分五字葢¶
　　有以知其為非矣隋志亦偶未察而復述此以論¶
<pb:KR2m0014_WYG_106-32a>¶
　　和聲亦欲備古義踵其誤而不覺耳終亦以上下¶
　　相生三分損益為古人易簡之法而黄鐘之為九¶
　　寸者皆仍漢舊未有改也若韋昭註國語而曰黄¶
　　鐘陽之變本為黄鐘而言其曰管長九寸徑三分¶
　　圍九分亦言黄鐘之圍徑長短而于㽔賔則固曰¶
　　管長六寸二分八釐但舉成數而曰六寸三分耳¶
　　非以九寸本㽔賓之律而為黄鐘之變也豈可據¶
　　三寸九分之謬説以為黄鐘之定數哉文利之意¶
<pb:KR2m0014_WYG_106-32b>¶
　　本以律吕之數徃而不返非隂陽消長徃來之理¶
　　故以三寸九分起數循環升降自大吕以至㽔賓¶
　　五陽辰皆以陽升而進九分惟黄鐘陽氣尚㣲故¶
　　止進六分自林鐘以至黄鐘五隂辰皆以隂降而¶
　　退九分惟林鐘隂氣未盛故止退六分此其差也¶
　　然陽之進也氣則從㣲至著以漸而盈隂之退也¶
　　氣則從盛反衰以漸而縮隂陽進退盈縮適均不¶
　　應陽之始進以六分而後則五辰皆進九分隂之¶
<pb:KR2m0014_WYG_106-33a>¶
　　始退以六分而後則五辰皆退九分也其意雖善¶
　　而數亦强排且非吕氏上生下生之本法也則亦¶
　　臆説而已既以三寸九分為黄鐘因謂黄鐘之尊¶
　　在于清氣上行不在數多清者數少濁者數多數¶
　　少者貴數多者賤黄鐘為宫聲極清而上行至角¶
　　徴羽乃下降重濁而為民事物盡斥諸儒言黄鐘¶
　　長九寸之非殊不知禮有以多為貴者如獻數天¶
　　子十二上公九侯伯七子男五卿大夫三士一豆¶
<pb:KR2m0014_WYG_106-33b>¶
　　數天子二十六諸公十六諸侯十二上大夫八下¶
　　大夫六佾數天子八諸侯六大夫四士二之類各¶
　　隨所重以别尊卑未嘗執一端以為典要也故數¶
　　多管長則聲濁而為宫有持重深沉之意焉何害¶
　　其為貴數少管短則聲清而為羽有飛越輕佻之¶
　　意焉何害其為賤商角徴之聲亦因是而上下之¶
　　此君臣民事物所以序也凡天之道體靜而用動¶
　　君也者以静制動者也自商以下皆以動而制于¶
<pb:KR2m0014_WYG_106-34a>¶
　　靜者也古人立法亦隨所用而各有意義何必務¶
　　為新竒以成其臆説哉今律吕大象章既以子黄¶
　　鐘為正宫丑大吕亥應鐘為宫寅太蔟戌無射為¶
　　商夘夾鐘酉南吕為角辰姑洗申夷則為徴巳仲¶
　　吕未林鐘為羽午㽔賔為正羽以配君臣民事物¶
　　之等則明以三寸九分之黄鐘以次而至于九寸¶
　　之㽔賓也其定五聲生數次第則曰宫聲五十商¶
　　聲八十角聲九十徴聲七十羽聲六十商角則自¶
<pb:KR2m0014_WYG_106-34b>¶
　　宫而加多徴羽則自角而减少或加三十或加一¶
　　十或减二十或减一十其参差不齊又不知其何¶
　　所本耶夫宫土聲也以土當河圖之五數十乗之¶
　　而為五十徴火聲也以火當河圖之七數十乘之¶
　　而為七十羽水聲也以水當河圖之六數十乗之¶
　　而為六十猶可説也商金聲也而以當河圖之八¶
　　數十乗之而為八十則木而非金矣角木聲也而¶
　　以當河圖之九數十乗之而為九十則金而非木¶
<pb:KR2m0014_WYG_106-35a>¶
　　矣其視律吕大象章所差之次又何其舛錯耶又¶
　　以變宫五十變徴七十為二變以備七音是又襲¶
　　七始七同之舊也故其對調旋宫之圖悉從律吕¶
　　新書毎均七聲之數而蔡氏相去一律則音節和¶
　　相去二律則音節逺之説亦併用之然止用全聲¶
　　不用半聲其數皆不因上生下生而得徒以雌雄¶
　　和鳴之故陽律三為宫商角則隂吕二為徴羽隂¶
　　吕三為宫商角則陽律二為徴羽其長短亦不皆¶
<pb:KR2m0014_WYG_106-35b>¶
　　一一順序也亦安在其為均哉至于六十調圖雖¶
　　本律吕新書而新書之意乃以一律為五調故毎¶
　　律皆立五均今以其逆行而正之以從左旋而每¶
　　五調之後又列一宫揑與大司樂奏歌之説相凑¶
　　其雙宫對調之圖則止據奏歌二律分配而互換¶
　　更畨也此本不知律吕新書之意而妄意為之其¶
　　勞拙亦甚矣其正五音章以喉舌齒唇牙分屬宫¶
　　商角徴羽則别為一義葢喉舌齒唇牙字音也字¶
<pb:KR2m0014_WYG_106-36a>¶
　　亦有清濁半清半濁之分故借宫商角徴羽以名¶
　　之而非以字音分六律所正之五音也如沈括所¶
　　謂字則有喉唇齒舌當使字字舉皆輕圎而聲中¶
　　無字又宫聲字而曲合用商聲則能轉宫為商使¶
　　字中有聲則可若謂字聲即合歌聲則不可以歌¶
　　聲即同字聲是又一牽扯也至引蘇祗婆七聲之¶
　　説正是秦漢以來五聲二變之義但在西域其名¶
　　異耳安得執此以為聲清之證哉其為此書止有¶
<pb:KR2m0014_WYG_106-36b>¶
　　以先儒不識黄鐘生成之數一節足以破徃而不¶
　　返之失其餘諸論今不今古不古以法象則無取¶
　　以度數則不論無一合於理者也孔子曰葢有不¶
　　知而作之者其此類也夫¶
　　律吕精義曰李文利所見之偏何瑭李文察皆辨¶
　　之惟金谿黄積慶宗信其説著書名曰樂律管見¶
　　與律吕元聲並行于世¶
　　經濟録曰李教授文利作律吕元聲范副使輅等¶
<pb:KR2m0014_WYG_106-37a>¶
　　信其説從受學楊學士亷愛其書以為天授而王¶
　　尚書廷相韓尚書邦竒皆大儒通觧音律皆不謂¶
　　然廷相駁之謂古人制為五音非徒然無所本者¶
　　宫本喉商本齒角本牙徴本舌羽本唇故凡人呼¶
　　而出聲不論歌唱言說必自宫而徵而角而商而¶
　　羽角者氣之平聲音之中也故宫音始而濁羽音¶
　　極而清落而收于角清濁平焉此聲氣自然之妙¶
　　非人力强而能者今曰黄鐘宫為清則黄鐘之管¶
<pb:KR2m0014_WYG_106-37b>¶
　　九寸重濁而不合故有黄鐘三寸九分之説嗚呼¶
　　其大謬矣夫上古鐘律之調簡矣而不求備也故¶
　　周禮三鐘十二律皆足考撃若必欲盡五音之調¶
　　非加以十二子聲不可何也清之分數少也故古¶
　　之編鐘編磬有一架二十四枚之設葢通正聲子¶
　　聲並撃之也晉宋以來十二律之外止加四清聲¶
　　以補其不及故作徴調終不能成何也清之分數¶
　　少也聲之道順而易逆而難者也濁之役清也常¶
<pb:KR2m0014_WYG_106-38a>¶
　　有餘清之役濁也常不足故備清濁之道非子律¶
　　不可今曰取聲不用半律是不用子律矣即徴羽¶
　　之調終不可成令平公欲聽清商雖師曠何自而¶
　　撃之謂子律可廢乎哉夫正變二十四律則五音¶
　　各正之調畧備必如京房六十調之説則清律極¶
　　短其聲焦殺而不成調雖有其名初無實用蔡氏¶
　　不深致思亦信其説而衍之况後學哉或曰然則¶
　　十二律還相為宫果何謂乎曰此非六十調之謂¶
<pb:KR2m0014_WYG_106-38b>¶
　　也凡調以一律為主其餘律皆比而和之始終出¶
　　入不離首律故曰旋相為宫言各律旋各自為首¶
　　也如黄鐘為主律則必以林鐘為徴太蔟為商南¶
　　吕為羽姑洗為角其音以次而平若以他律雜之¶
　　元非相次之管必至清濁凌犯而後已由是言之¶
　　一律主一調合正與子而二十四調生焉雖缺其¶
　　一音而調亦足考矣故自周至漢至唐至宋雅俗¶
　　樂流傳千百世者大抵宫調獨多而商角次之其¶
<pb:KR2m0014_WYG_106-39a>¶
　　徴羽二調止三之一此足以見聲音之道濁者常¶
　　有餘清者常不足而京房氏所謂六十調者論説¶
　　雖美而實無所用也後學不察而傳衍之謬矣且¶
　　以為李氏之説既不逹五音之清濁又不及作樂¶
　　之節度其論律吕樂職樂噐樂容之考證皆長樂¶
　　陳氏樂書之緒餘豈閩人無喉中之音故遂以唇¶
　　舌不正之音而誤撰定之與其詆之如此大都黄¶
　　鐘冲氣無所不在而十二律之損益皆從出其中¶
<pb:KR2m0014_WYG_106-39b>¶
　　如君無不統如天無不覆也故九寸為之宫諸少¶
　　涵焉豈極清哉故君子慎變古也¶
　　樂書曰近世儒者乃言黄鍾非九寸之管而引外¶
　　紀吕氏春秋所載含少之説為證曰黄鐘音始也¶
　　象則君也其律宜短其氣宜微其聲宜清者也夫¶
　　黄鐘以八十一分為管而吹三十九分以為聲故¶
　　謂之含少乃遂以三寸九分為黄鐘之律而執含¶
　　少以為清管焉是此律一差大吕而下十二律皆¶
<pb:KR2m0014_WYG_106-40a>¶
　　無由取正矣¶
韓䢴竒著苑洛志樂其論律宗蔡元定之説¶
　邦竒謂律雖非生于累黍然古樂既亡律管非累黍¶
　亦何由定予謂亦須自九十黍累為九寸然後依蔡¶
　氏之説多截竹管或長一分或半分或十分分之一¶
　以至于九或短一分或半分或十分分之一以至于¶
　九中間必有適之者自隋唐以來律皆造作用金刀¶
　剖削而成非本然之管恐傷元氣且律吕絲忽所爭¶
<pb:KR2m0014_WYG_106-40b>¶
　若非良工剖削之際安能適中予謂多取竹管其從¶
　長未免用刀㫁之必求徑三分四釐六毫周廣十分¶
　三釐六毫者而後用之庻得聲氣之元矣大抵八音¶
　之數惟絲為自然其七音皆倚此而起數宫商角徴¶
　羽借此五字為母五字即五聲也又謂㽔賔隔八若¶
　益一分上生大吕與損一分下生大吕倍其數長短¶
　不差絲毫然不如下生為自然于十二律之序為順¶
　審思乃見著苑洛志樂二十卷首律吕直解¶
<pb:KR2m0014_WYG_106-41a>¶
　律吕直觧黄鐘第一　解曰此黄鐘之體數也十分¶
　為寸分釐毫絲並同斷用之九以為十何以十自然¶
　之數也　長九寸空圍九分積八百一十分　解曰¶
　從長九寸寸者十分黄鍾之長通有九寸也空圍九¶
　分分者十分寸之一黄鐘之管滿於圍中容九方分¶
　也積實八十一分黄鐘之管從長九寸寸十分黄鐘¶
　九十分空圍中九分毎長一分圍必九分以九十因¶
　之則八百一十分也¶
<pb:KR2m0014_WYG_106-42a>¶
　員田術三分益一得十二分　解曰三分為一分三¶
　分九分也又益一分共四分十二分也以九方分平¶
　置又三分益一分共十二方分¶
　¶
　¶
　¶
　¶
　¶
<pb:KR2m0014_WYG_106-42b>¶
　以開方法除之　解曰以上一分分割為四片毎片¶
　二釐五毫貼於九方分四面又毎片除一毫九絲二¶
　忽為角毎片止得二釐三毫八忽¶
<pb:KR2m0014_WYG_106-43a>¶
　得三分四釐六毫强為實徑之數　解曰中九方分¶
　四面各得三分外四面各二釐三毫八忽東與西四¶
　釐六毫一絲六忽南與北亦然是其縱横又得三分¶
　四釐六毫一絲六忽為實徑之數　不盡三毫八絲¶
　四忽　解曰此補四角之數也本以一分割作四片¶
　毎片二釐五毫兩面該五釐合九方分該三分五釐¶
　徑今毎片取一毫二絲九忽補角兩面該三毫八絲¶
　四忽徑止得三分四釐六毫一絲六忽猶餘三毫八¶
<pb:KR2m0014_WYG_106-44a>¶
　¶
　¶
　¶
　¶
　¶
　¶
　¶
　¶
<pb:KR2m0014_WYG_106-44b>¶
　今求員積之數　解曰謂圍員之數并内積之數也¶
　　以徑三分四釐六毫自相乗　解曰不用一絲六¶
　忽毎一分得三分四釐六毫毎一釐得三釐四毫六¶
　絲毎一毫得三毫四絲六忽(分吕三乗釐吕四乗毫/吕六乗  補註分以三)¶
　(乗者三三九分三四一分二釐三六一釐八毫共/如下註十分三釐八毫釐以四乗毫以六乗倣此)¶
　得十一分九釐七毫一絲六忽　解曰若用一絲六¶
　忽時正十二方分惟不用一絲六忽故止得如此以¶
　上所乗計之分之所得者十分三釐八毫釐之所得¶
<pb:KR2m0014_WYG_106-45a>¶
　者一分三厘八毫四絲毫之所得者二釐六絲十六¶
　忽總計所得十一方分零九釐七毫一絲六忽　加¶
　以開方不盡之數二毫八絲四忽　解曰此不盡之¶
　數與上不同上不盡之數乃是以三分四釐六毫一¶
　絲六忽為徑此不盡三毫八絲四忽除去補四角成¶
　十二方分此不盡之數乃是以三分四釐六毫為徑¶
　於十二方分中餘得此數　得一十二分　解曰以¶
　十一分九釐七毫一絲六忽合二毫八絲四忽共得¶
<pb:KR2m0014_WYG_106-45b>¶
　十二方分如前開方之數以管長九(補註以管長/九四字疑衍)¶
　以管長九寸(補註寸字衍葢九十分乗/十二分便得一千八十分)十分乗之得¶
　一千八十分為方積之數　解曰毎管一分該十二¶
　分積九十分而計之共一千八十分為方積之數徑¶
　三分四釐六毫一絲六忽周方共十三分八釐四毫¶
　六絲四忽　四分取三為員積之數得八百一十分¶
　以解曰以一千八十分作四分則一分該二百七十¶
　分四分中取三分為員積之數該八百一十分以九¶
<pb:KR2m0014_WYG_106-46a>¶
　方分積中計之徑三分四釐六毫一絲六忽周員十¶
　分八釐三毫四絲八小忽八秒(蔡十分三厘八毫則/少彭十分八厘七毫)¶
　(則多厘補註或云以宋祖冲之密率乗除當得徑三/分三  八毫四秒四忽零周員十分六厘三毫六秒)¶
　(八忽零/附參)　彭氏曰黄鐘律管有從長有面羃有空圍¶
　有周有徑有積實　解曰從長者只以黄鐘管上下¶
　言之不以積論也二管二九寸三九十分四九百釐¶
　五九千毫六九萬絲面羃者止論黄鐘管面上中郛¶
　之數也空圍者論圍員中所容之數合面羃積實之¶
<pb:KR2m0014_WYG_106-46b>¶
　數也以方分計之一分整四分有餘四分不足以有¶
　餘補不足毎長一分當有九方分充滿於黄鐘之管¶
　周廣者九方分之郛黄鐘管周員之數也當有十分¶
　八釐三毫四絲零八小忽八秒徑者論黄鐘管直徑¶
　之數也以管三分得一當有三分四厘六毫一絲六¶
　忽内積者論黄鐘管上下空圍中之數也七九為絲¶
　法八九十為毫法九九百為厘法十九千為分法十¶
　一九萬為寸法十二八十一萬為黄鐘之實通計黄¶
<pb:KR2m0014_WYG_106-47a>¶
　鐘之實一管九寸九十分乘空圍九分八百一十分¶
　八十一萬釐八萬萬一千萬毫八千萬一百萬萬絲¶
　　積黍　解曰一為一分黄鐘之管長九十分立九¶
　十黍毎一分空圍中可容十三黍又三分黍之一以¶
　九十因之可容千二百黍矣夫黄鐘之管一黍為一¶
　分黄鐘之實止八百一十方分何以能容千二百黍¶
　哉葢方與員不同方無空員有空以員頂對員頂則¶
　一為一分若縱横補塞其空充滿黄鐘之管可容千¶
<pb:KR2m0014_WYG_106-47b>¶
　二百黍九十分之則毎分該十三黍又三分黍之一¶
　矣用羊頭山黍以篩子篩之去其大者小者而用中¶
　者若管既定則隨大小之宜而實其數尤為至當¶
　黄鐘之寔第二　解曰此黄鐘之用數也九分為寸¶
　分釐毫絲並同約體之十以為九何以九因三分損¶
　益而立也若以十則三分不盡其數必有餘剰之數¶
　且難推算約之為九既不失其十之長又無餘剰之¶
　數易于推算矣又置一而三三徃而九間之亦理之¶
<pb:KR2m0014_WYG_106-48a>¶
　自然也(補註約體之十以為九長九寸該九十分以/十分為寸體之立也内容九方分乗九十分)¶
　(九九八百一十分用之行也外直而内員徑一圍三/隂體陽用所以成變化而行鬼神非强約十為九止)¶
　(取其易于/推算也)　又著起調則例及全半倍正子則例又¶
　言冬至祀天神降神之樂宜用黄鐘九變葢冬至陽¶
　生十一月子黄鐘冬至應候之管為子十一月之律¶
　天為陽之尊黄鐘九寸九乃陽之極故祀天用黄鐘¶
　圜丘圍三用全三三九也黄鐘一調九變黄鐘用五¶
　聲五聲用黄鐘一大調備也(補註祀天用黄鐘九變/比周禮用圜鐘六變其)¶
<pb:KR2m0014_WYG_106-48b>¶
　(説較長葢天生于子黄/鐘子辰冬至陽生之始)樂用曰黄鐘為宫無射之商¶
　夷則之角仲吕之徴夾鐘之羽靁鼓靁鼗孤竹之管¶
　雲和之琴瑟大韶之舞冬至日于地上之圜丘奏之¶
　若樂九變則天神皆降可得而禮矣(舞用雲門者樂/雖與周樂異然)¶
　(舞節隂辰陽辰則一/也同一俯仰進退)夏至祭地示之樂宜用㽔賔六¶
　變葢夏至隂生五月午㽔賔應候之管五月之律地¶
　為隂之尊㽔賔乃隂之極祭地用㽔賔方澤圍四用¶
　半三二六也㽔賔一調六變㽔賔用五聲五聲用㽔¶
<pb:KR2m0014_WYG_106-49a>¶
　賔一大調備矣(補註祀地用㽔賔六變比周禮函鐘/八變其説亦長葢㽔賔午用夏至隂)¶
　(生之/始)樂用曰㽔賔為宫姑洗之商太蔟之角應鐘之¶
　徴南吕之羽靈鼔靈鼗孫竹之管空桑之琴瑟大韶¶
　之舞夏至日于地中之方澤奏之則地示皆出可得¶
　而禮矣(舞用/咸池)四時享人鬼降神之樂宜用太蔟八變¶
　葢人生于寅太蔟寅月之律故享人鬼用太蔟寅月¶
　之中上去子陽六十日下去午隂一百二十日太蔟¶
　上戴乎天六十日陽一也一六十也下履乎地一百¶
<pb:KR2m0014_WYG_106-49b>¶
　二十日隂二也二六十也太蔟位乎中有人象焉于¶
　天缺其一于地多其二故太蔟一調八變太蔟用五¶
　聲五聲用太蔟一大調備矣(補註享人鬼用太蔟八/變比周禮用黄鐘九變)¶
　(其説亦長葢太蔟/寅辰人生于寅也)樂用曰太蔟為宫黄鐘之商無射¶
　之角林鐘之徴仲吕之羽路鼓路鼗隂竹之管龍門¶
　之琴瑟大韶之舞于宗廟之中奏之若樂八變則人¶
　鬼皆格可得而禮矣¶
　　其門人楊繼盛序之曰先生有志樂之作曰志云¶
<pb:KR2m0014_WYG_106-50a>¶
　　者先生自謙之辭也非徒志而已也是故律生聲¶
　　鐘生律馬遷著之矣而律經聲緯之遞變體十用¶
　　九之明示則未之及也圍九分積八百一十分班¶
　　固著之矣而管圓分方旋宫環轉乘除規圓之圖¶
　　則未之及也六十調八十四聲蔡子著之矣而起¶
　　調則例及正變全半子倍之交用調均首末長短¶
　　相生之互見則未之及也六變八變九變之用周¶
　　禮載之矣而以黄鐘祀天神以㽔賔祭地示以太¶
<pb:KR2m0014_WYG_106-50b>¶
　　蔟享人鬼一造化之自然以黄鐘一均之備布之¶
　　于朝廷宫闈實古今之絶唱則又有出乎周禮之¶
　　外者也¶
　　明書樂律志曰韓邦竒作志樂時保定楊繼盛夙¶
　　究律吕學為兵曹郎見其書得其所為數則曰樂¶
　　體于理而用于聲有器而後有聲有聲而後理可¶
　　從寄也有理而無器如聲何乃搆桐竹絲漆手製¶
　　管吹之而和製琴瑟簫笙塤簴奏之而又和合奏¶
<pb:KR2m0014_WYG_106-51a>¶
　　之若一邦竒見之喜繼盛曰技有進于是乎邦竒¶
　　曰吾欲製十二律之管管各備五音七聲而成調¶
　　也君有意乎繼盛退凝思廢食寢者三日夜夢大¶
　　舜坐堂上以金鐘使考之曰此黄鐘也醒而汗流¶
　　浹背恍然有悟起篝燈趨制管迨明而成者六已¶
　　皆成邦竒見之欣然曰得之矣未幾邦竒去國繼¶
　　盛為嚴嵩譛殺遂失其傳¶
　　定聲録曰宋蔡元定律吕新書作六十律圖兼註¶
<pb:KR2m0014_WYG_106-51b>¶
　　變半倍半于其間明尚書韓邦竒舖張其法欲遞¶
　　用之圜丘方澤太廟社稷諸祀與咸池雲門諸樂¶
　　一奏再奏一變再變左旋右旋東轉西轉徧註黄¶
　　鐘鐘黄鐘磬黄鐘工尺以為極備而當時世宗迂¶
　　濶好復古禮樂然日陳其説無一可通乃自行所¶
　　著名為律吕新書直觧世鮮顧者¶
　¶
欽定續文獻通考卷一百六¶
