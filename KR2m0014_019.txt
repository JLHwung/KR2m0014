# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:17.245773
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷十九
<pb:KR2m0014_WYG_019-1a>¶
欽定四庫全書¶
欽定續文獻通考巻十九¶
　征𣙜考¶
　　鹽鐡¶
宋寧宗嘉定二年詔淮東貼輸鹽錢免二分交子止用¶
銀㑹中半¶
　三年又詔停鈔引之家增長舊鈔價直袋賣官㑹百¶
　貫以上自今令到日鹽鈔官錢袋增収㑹子二十貫¶
<pb:KR2m0014_WYG_019-1b>¶
　三務場朱印於鈔面作某年某月新鈔俟通賣及一¶
　百萬袋即免增収其日前已未支鹽鈔並為舊鈔期¶
　以一年持赴倉塲支鹽袋貼輸官㑹一十貫出限更¶
　不行用¶
　　宋史汪綱傳曰淮東煮鹽之利本居天下半嵗久¶
　　弊滋鹽本日侵帑儲空竭負兩總司五十餘萬亭¶
　　户二十八萬借撥於朝廷五十萬又㑹餉所復鹽¶
　　鈔舊制弗許商人預供貼鈔錢鹽司坐是窘不能¶
<pb:KR2m0014_WYG_019-2a>¶
　　支綱提舉淮東常平抉擿隱伏凡虚額無實詭為¶
　　出内飛走移易事制曲防課乃更羡既盡償所負¶
　　又贏金三十萬緡為樁辦庫以備鹽本之闕添置¶
　　新竈五十所諸場悉視乾道舊額三百九十萬石¶
　　通二千三百萬緡課官吏之殿最綱約已率下辭¶
　　臺郡之互餽獨増塲官奉以養其廉¶
三年十一月遣官徃兩浙路與提舉官議収浮鹽¶
六年令福建轉運司將下四州軍凡二十文産以下合¶
<pb:KR2m0014_WYG_019-2b>¶
輸鹽五斤之家盡免其折戸産錢僅及二十文者不輸¶
鹽錢¶
　初福建上四州建劔汀邵行官賣鹽法下四州福泉¶
　漳化行産鹽法瀕海諸處計産輸錢官給之鹽以供¶
　食其後遂為常賦而民不復請鹽至是臣僚極言其¶
　弊始減免之明年四月又蠲沿海諸州貧民納鹽¶
　　儒林傳曰蔡㓜學進福建路安撫使政主寛大惟¶
　　恐傷民福建下州例抑民買鹽以戸産髙下均賣¶
<pb:KR2m0014_WYG_019-3a>¶
　　者曰産鹽以交易契紙錢科敷者曰浮鹽皆出常¶
　　賦外乆之遂為定賦㓜學力請蠲之¶
　　(臣/)等謹按浮鹽之見於史者名同而實異如福建¶
　　之浮鹽乃以别於産鹽而名之非如江淮亭戸正¶
　　鹽之外又有鍋戸之浮鹽也¶
七年十一月罷四川制置大使司所開鹽井¶
　先是孝宗淳熙六年四川制置胡元質總領程价言¶
　推排四路鹽井二千三百七十五場四百五除井一¶
<pb:KR2m0014_WYG_019-3b>¶
　千一百七十四塲一百五十依舊額煎輸其自呈或¶
　糾决増額者井一百二十五塲一十四并今渲淘舊¶
　井亦願入籍者四百七十九其無鹽之井即與剗除¶
　不敷而抱輸者即與量減共減錢引四十萬九千八¶
　百八十八道而増収錢引十二萬七千三百四十九¶
　道庻井戸免困重額四月蠲四川鹽課十萬緡十月¶
　再蠲課十七萬餘緡七年元質又言鹽井推排所以¶
　增有餘補不足有司務求贏餘盈者過取涸者畧減¶
<pb:KR2m0014_WYG_019-4a>¶
　盡出私心今後凡遇推排以增補虧不得踰已減之¶
　數光宗紹熙元年十一月潼川轉運判官王溉撙節¶
　漕計代輸井戸重額錢十六萬緡詔奬之三年吏部¶
　尚書趙汝愚言紹興間趙開所議鹽法諸井皆不立¶
　額惟禁私賣而諸州縣鎮皆置合同塲以招商販其¶
　鹽之斤重逺近皆平準之使彼此均一而無相傾奪¶
　貴賤以時而為之翕張今其法盡廢宜下四川總所¶
　視舊法施行四年十二月復四川鹽合同塲舊法五¶
<pb:KR2m0014_WYG_019-4b>¶
　年戸部言潼川府鹽酒為蜀重害鹽既収其土産錢¶
　給賣官引又從而征之矧州縣額外收稅如賣酒錢¶
　到岸錢塌地錢之類皆是剏増於是申禁成都潼川¶
　利路諸司至是年詔四川鹽井專𨽻總所既而宣撫¶
　使安丙言防秋藉此以助軍興乃復奪之¶
　　(臣/)等謹按宋時蜀之鹽井最多而其害尤甚於酒¶
　　山谷之民相地鑿井深五六七十丈幸得鹽泉募¶
　　工以石甃砌以牛革為囊數十人牽大繩汲取之¶
<pb:KR2m0014_WYG_019-5a>¶
　　至午則泉脉漸竭乃縋人於繩令下以手汲取投¶
　　之於囊然後引繩而上得泉水入竈以柴茅煎煮¶
　　乃得成鹽又有小井謂之卓筒大不過數寸深亦¶
　　數十丈以竹筒設機抽泉盡日之力所得無幾又¶
　　有鑿地不得鹽泉或得泉而味淡薄數斛之泉不¶
　　能得斤兩之鹽又或開鑿既乆井老泉枯舊額猶¶
　　在無由蠲減或大井損壊無力修葺數十年間空¶
　　抱重課或井筒剝落土石堙塞彌旬累月計不得¶
<pb:KR2m0014_WYG_019-5b>¶
　　取或夏秋漲潦淡水入井不可燒煎或貧乏無力¶
　　柴茅不繼虚失泉利或假貸資財以為鹽本費多¶
　　利少官課未償私債已重如此之類不可勝計其¶
　　詳具見於胡元質所奏云¶
十七年八月罷通州天賜鹽塲¶
理宗寳慶二年減鹽商稅¶
　監察御史趙至道言産鹽固藉於鹽户鬻鹽實頼於¶
　鹽商故鹽戸所當存恤鹽商亦當優潤慶元之初嵗¶
<pb:KR2m0014_WYG_019-6a>¶
　為錢九百九十萬八千有竒寳慶元年止七百四十¶
　九萬九千有竒乃知鹽課之虧實因鹽商之無所贏¶
　利為今之計莫若寛商旅減征稅庶幾慶元鹽課之¶
　盛復見於今日矣從之¶
命福建運鹽盡歸漕司¶
　監察御史梁成大言福建州縣半係瀕海産鹽之地¶
　利權専屬漕臣乃其職也鹽産於福州興化而運於¶
　建劔汀邵四郡二十二縣之民食焉福建提舉司主¶
<pb:KR2m0014_WYG_019-6b>¶
　常平茶事而鹽不預漕司與認淨鏹以助用近來越¶
　職營利多取綱運分委屬縣縣邑既為漕司措辦課¶
　鹽今又増提舉司之額勢必盡敷於民殆甚於青苖¶
　之害望將運鹽盡歸漕司提舉不得越職庻事權歸¶
　一民瘼蘇矣從之¶
紹定元年罷上虞餘姚海塗地剏立鹽竈¶
　從侍御史李知孝言也¶
二年八月勅二廣及福建毋以敷鹽擾民¶
<pb:KR2m0014_WYG_019-7a>¶
　先是孝宗淳熙六年九月詔二廣福建賣鹽毋擅増¶
　舊額十六年正月經畧應孟明言廣中自行鈔法五¶
　六年間州縣率以鈔抑售於民其害有甚於官般者¶
　詔孟明與提舉從長措置經久便利毋致再有科抑¶
　之弊至是又從監察御史留元英奏二廣列郡及福¶
　建上四州惟鹽是利守令尅剝於常賦之外藉戸口¶
　以敷鹽民被其擾近者汀冦亦基於此乞飭二廣福¶
　建漕司嚴察州縣痛革前弊仍令憲司歳行戸部許¶
<pb:KR2m0014_WYG_019-7b>¶
　人陳訴從之¶
端平二年詔淮浙提舉司茶鹽司各増置主管文字一¶
員¶
　都省言淮浙歳額鹽九十七萬四千餘袋近二三年¶
　積虧一百餘萬袋民食貴鹽公私俱病乃命三路提¶
　舉茶鹽司各置主管文字一員專以興復鹽額収買¶
　㪚鹽為務歳終尚書省課其殿最¶
　　(臣/)等謹按食貨志載寳祐五年侍御史朱熠奏端¶
<pb:KR2m0014_WYG_019-8a>¶
　　平初分置十局収買浮鹽蓋即是年収買㪚鹽増¶
　　置主管文字事也王圻續考又載嘉熙二年四月¶
　　都省言國計軍需多仰鹽課乾道以來嵗額六十¶
　　五萬有竒自鈔法變而請買稀少亭戸失業乞飭¶
　　江淮諸屯毋許私買浮鹽令提舉司復亭塲委官¶
　　属依直収買則利歸公上令覈實以聞從之是則¶
　　端平設局不數年間多私買者故復申飭之耳¶
淳祐五年申嚴私販苛征之禁¶
<pb:KR2m0014_WYG_019-8b>¶
　　日知錄曰行鹽地分有逺近之不同逺於官而近¶
　　於私則民不得不買私鹽既買私鹽則興販之徒¶
　　必興於是乎盗賊多而刑獄滋矣宋時䖍汀盗販¶
　　所至刼掠元末張士誠以鹽徒而盗據吳㑹其小¶
　　小興販雖太平之世未嘗絶也余少居崑山常熟¶
　　之間為兩浙行鹽地而民間多販淮鹽自通州渡¶
　　江其色青黒視官鹽為善及游大同所食皆畨鹽¶
　　堅緻精好此地利之便非國法所能禁也明知其¶
<pb:KR2m0014_WYG_019-9a>¶
　　不能禁而設為廵捕之格課以私鹽之獲毎季若¶
　　干為一定之額此掩耳盗鈴之政也¶
　　(臣/)等謹按宋時盗販射利莫甚於䖍汀二州之民¶
　　馬端臨既詳言之矣考寧宗慶元三年夏廣東提¶
　　舉徐安國遣人捕私鹽於大奚山島民遂作亂八¶
　　月知廣州錢之望遣兵入山盡殺島民理宗寳慶¶
　　元年以廣州安撫司水軍大為興販罷其統領尹¶
　　椿統轄黄受各降一官寧宗後私販之事見於紀¶
<pb:KR2m0014_WYG_019-9b>¶
　　志者止此若苛征之害則徃徃於列傳中見之如¶
　　寧宗嘉定中髙定子知長寧軍長寧地接夷獠公¶
　　家百需皆仰淯井鹽利來者徃徃因以自封殖制¶
　　置使又𣙜入其半定子至爭於制置使得蠲重賦¶
　　孫子秀主管浙東鹽事先是諸塲鹽百袋附五袋¶
　　名五釐鹽未幾提舉官以為正數民困甚子秀奏¶
　　蠲之淳祐九年鄭清之兼樞宻使時諸路虧鹽執¶
　　其事者破家以償清之覈其犯科者追理罣誤者¶
<pb:KR2m0014_WYG_019-10a>¶
　　悉蠲之全活甚衆開慶元年子秀為浙西提舉常¶
　　平先是丁大全以私人為之盡奪亭民鹽本錢充¶
　　獻羡之數不足則估籍虚攤一路騷動亭民多流¶
　　亡子秀還前政鹽本錢五十餘萬貫奏省華亭分¶
　　司定衡量之非法多取者於是流徙復業度宗咸¶
　　淳初洪天錫為福建安撫使亭戸買鹽至破家殞¶
　　身者天錫首罷之民作佛事以報葢宋自南渡後¶
　　偏安一隅經費多仰給鹽酒諸利苛征之擾亦勢¶
<pb:KR2m0014_WYG_019-10b>¶
　　之必然者耳¶
寳祐元年以務塲増額行推賞法¶
　都省言行在𣙜貨務都茶塲上本務塲淳祐十二年¶
　収趂到茶鹽等錢一萬一千八百一十五萬六千八¶
　百二十三貫有竒比今新額四千萬貫増一倍以上¶
　合視淳祐九年十年十一年例倍賞之以勵其後命¶
　依所上推賞至四年五月以行在務塲比新額増九¶
　千一百七十三萬五千九百一十二貫有奇本務塲¶
<pb:KR2m0014_WYG_019-11a>¶
　并三省戸部大府寺交引庫凡通管三務塲執事之¶
　人視例推賞後以為常¶
二年六月罷江灣浮鹽局¶
　淳祐元年臣僚奏南渡立國專仰鹽鈔紹興淳熙率¶
　享其利嘉定以來二三十年間鈔法或行或罷而浮¶
　鹽之說牢不可破其害有不可勝言者望付有司集¶
　議孰為可行孰為可罷天地之藏與官民共之豈不¶
　甚盛從之至是乃罷江灣浮鹽局至五年殿中侍御¶
<pb:KR2m0014_WYG_019-11b>¶
　史朱熠又言鹽之為利溥矣以蜀廣浙數路言之皆¶
　不及淮鹽額之半蓋以斥鹵彌望可供煎烹蘆葦阜¶
　繁可備燔燎故環海之湄有亭户有鍋戸有正鹽有¶
　浮鹽正塩出於亭户歸之公上者也浮鹽出於鍋户¶
　鬻之商販者也正鹽居其四浮鹽居其一端平之初¶
　朝廷不欲使浮鹽之利㪚歸於下於是分置十局収¶
　買浮鹽以嵗額計之二千七百九十三萬斤十數年¶
　來鈔法屢更公私俱困真揚通㤗四州六十五萬袋¶
<pb:KR2m0014_WYG_019-12a>¶
　之正鹽視昔猶不及額尚何暇為浮鹽計耶是以貪¶
　墨無恥之士大夫知朝廷住買浮鹽龍斷而籠其利¶
　纍纍竈户列處沙洲日籍銖兩之鹽以延旦夕之命¶
　今商賈既不得私販朝廷又不與収買則是絶其衣¶
　食之源矣為今之計莫若遵端平之舊式収鍋户之¶
　浮鹽所給鹽本當過於正鹽之價則人皆與官為市¶
　却以此鹽售於上江所得鹽息徑輸朝廷一則可以¶
　絶戎閫争利之風二則可以續鍋戸烹煎之利從之¶
<pb:KR2m0014_WYG_019-12b>¶
四年十二月復申嚴私販之禁¶
　殿中侍御史朱熠言近者課額頓虧日甚一日姑以¶
　真州分司言之見虧二千餘萬皆由臺閫及諸軍帥¶
　興販規利故也於是復申禁之¶
景定元年九月詔福建上四州縣鹽課有招趂失時月¶
觧拖欠在寳祐五年以前者並與除放其違法計口科¶
抑者監司按劾以聞¶
　初福建上四州財賦絶少所恃者惟官賣鹽孝宗淳¶
<pb:KR2m0014_WYG_019-13a>¶
　熙十三年四川安撫制置趙汝愚言汀州民貧而官¶
　鹽抑配視他州尤甚乞以汀州為客鈔事下提舉應¶
　孟明及汀州守臣議孟明言上四州軍有去産鹽之¶
　地甚邇者官不賣鹽則私禁不嚴民食私鹽則客鈔¶
　不售既無翻鈔之地則客賣銷折所以鈔法屢行屢¶
　罷四州闊逺猶不可翻鈔汀州將何所徃故鈔法雖¶
　良不可行於汀州惟裁減本州並諸縣合輸内錢而¶
　嚴科鹽之禁庻幾汀民有瘳矣下轉運司趙彥操等¶
<pb:KR2m0014_WYG_019-13b>¶
　措置彦操等因言汀州六邑長汀清流寧化食福鹽¶
　上杭連城武平食漳鹽惟食鹽既異故鈔法難通今¶
　宜將舊欠鹽錢盡與蠲放并減鹽價鹽價既平私販¶
　自息於是以嵗運二百萬四千斤㑹之總三萬九千¶
　三十八緡有奇又免其分𨽻諸司汀州六邑嵗減於¶
　民者三萬九千緡有奇減於官者一萬緡有奇所補¶
　州用又在外焉至是以祀明堂赦復有此詔至三年¶
　臣僚又言福建上四州山多田少稅賦不足州縣上¶
<pb:KR2m0014_WYG_019-14a>¶
　供等錢銀官吏宗子官兵支遣悉取辦於賣鹽轉運¶
　司雖拘𣙜鹽綱實不自賣近年剏例自運鹽兩綱後¶
　或嵗運十綱至二十綱與上四州縣所運嵗額相彷¶
　而綱吏搭帯之數不豫焉州縣被其攙奪發泄不行¶
　上供常賦無從趕辦不免敷及民户其害有不可勝¶
　言者遂命福建轉運司視自來鹽法毋致違戾上四¶
　州依此施行¶
　　(臣/)等謹按宋史袁甫傳端平初閩鹽舊𨽻漕司例¶
<pb:KR2m0014_WYG_019-14b>¶
　　運兩綱供費後増至十有二綱吏卒並緣為奸且¶
　　抑州縣變賣公私苦之甫為轉運判官奏復舊例¶
　　今觀歳運十綱至二十綱等語則爾時所増更多¶
　　宜為害之滋甚也¶
度宗咸淳四年正月嚴廣鹽抑配之禁¶
　國子祭酒陳宜中奏曩歳淮鹽道梗廣鹽益出於江¶
　湖南北之境司局之賣數餘羡朝廷之鈔額頓増比¶
　年以來越界有禁鹽之滯者無所泄鈔之増者不復¶
<pb:KR2m0014_WYG_019-15a>¶
　除重以銀價倍蓰綱觧廹促鹽司無以為䇿徧追鈔¶
　户多致抑賣繼責諸吏立限倍輸食鹽之户口不加¶
　多日納之錢銀不加少鈔戸隕身蕩產不足塡償諸¶
　吏剝床及膚肆行抑配分鄉置局計口敷鹽雜以灰¶
　泥減其斤兩沿門強委尅日債償前欠未消後敷踵¶
　至不能償者羣數十惡少席捲其家爨金布衾無¶
　遺甚至搜抉煎熬誣以私販棄抑人家奸為私鬻攤¶
　執遍及於温飽科罸不問其是非民不聊生惟各待死¶
<pb:KR2m0014_WYG_019-15b>¶
　昨者臺臣嘗言計口食鹽之害弊端紛如未易頓革¶
　乞下監司痛行禁戢從之¶
七年四月免廣東提舉司鹽籮銀三萬兩¶
　初孝宗淳熙七年正月減廣西諸州歳賣鹽數十二¶
　年二月遣使訪問二廣鹽法利害十五年詔曰廣南¶
　在數千里外疾痛難於上聞朕憫之尤切蓋鹽者民¶
　資以食向也官利其贏轉而自鬻久為民疾朕為之¶
　更令俾通販而杜官鬻民固以為利矣然利於民者¶
<pb:KR2m0014_WYG_019-16a>¶
　官不便焉必胥動以浮言且朕知恤民而已浮言奚¶
　恤矧置鹽司守令以為民朕有美意弗廣其推顧撓¶
　而壊之可乎自今有如此者必寘之法於是命詹儀¶
　之知静江府併廣東西鹽事為一司(紀作十年正月/命二廣提舉鹽)¶
　(事官互措置鹽事罷廣南官鬻鹽法十三年/三月合廣南東西鹽事司為一與此小異)其兩路¶
　賣鹽歳以十六萬五千籮為額儀之等言兩路鹽且¶
　以十萬籮為額俟三數年視其増虧乃増其額所有¶
　客鈔東西路通貨錢與免以便商販光宗紹熙元年¶
<pb:KR2m0014_WYG_019-16b>¶
　用呉宗旦之請頗損五州鹽直及所賣之数又用劉¶
　坦之之請減鈔鹽一萬戸部奏如是則歳失經費六¶
　萬三千餘緡帝不之靳也二年廣東復言六萬五千¶
　籮猶有未售者又命減五十八籮蓋恵潮南恩州既¶
　自産鹽而官復般賣徃徃計口抑售於民故不惜暗¶
　損經費十萬緡令科抑少減也至是復有此詔¶
　　(臣/)等謹按廣東西鹽法有二一曰鈔商興販一曰¶
　　官自般賣淳熙五年以季茆奏令官般官賣法常¶
<pb:KR2m0014_WYG_019-17a>¶
　　切遵守十年詔廣鹽復行鈔法罷官般官賣十一¶
　　年廣西經畧詹儀之等奏高雷化欽廉五州以歳¶
　　額十分為率官賣二分餘静江鬱林宜融栁象昭¶
　　賀梧藤邕容横貴潯賓十六州皆行官賣以五州¶
　　近海鹽賤不藉官賣十六州去海逺非官賣無從¶
　　得鹽也十五年廣西提刑趙伯逷又奏行鈔之弊¶
　　詔令相度聞奏是後遂令五州止官賣二分餘十¶
　　六州皆令官賣而令廣東歳賣十六萬五千籮此¶
<pb:KR2m0014_WYG_019-17b>¶
　　南宋廣鹽之大畧也¶
　　又按管仲以鹽鐡取利而秦漢因之迄於唐宋代¶
　　仍其制然自唐之末年雖官稱鹽鐡使其時立法¶
　　已重在鹽五代以後則𣙜鹽之法置務設官而鐡¶
　　不復與鹽並稱矣宋代鹽官與茶同使與酒同課¶
　　不復及鐡自後間有鹽鐡並稱者遼有上京鹽鐡¶
　　使司元世祖至元二十六年四月以萊蕪鐡冶提¶
　　舉司𨽻山東鹽運司成宗元貞二年九月罷民間¶
<pb:KR2m0014_WYG_019-18a>¶
　　鹽鐡爐竈明武宗正徳十四年廣東鐡税置厰一¶
　　於省城外即令鹽課提舉司司之正則專司鹽課¶
　　副則專司鐡課一應事宜廵鹽御史總理之其恵¶
　　潮掲陽及雷瓊等行鐡之地但有走税夾帯漏報¶
　　諸弊俱照鹽法事例此皆鹽鐡之相連者餘多鹽¶
　　自為鹽鐡自為鐡無相渉者鐡為五金之一今與¶
　　金銀銅錫俱詳坑冶門¶
　　礬¶
<pb:KR2m0014_WYG_019-18b>¶
　　(臣/)等謹按南宋𣙜礬之法食貨志載髙宗建炎三¶
　　年措置財用黄潛厚奏許商人販淮南礬入東南¶
　　諸路聽輸錢行在而持引據赴塲支礬紹興十一¶
　　年以鑄錢司韓球言撫州青膽礬斤錢一百二十¶
　　文土礬斤三十文省鉛山塲所産品髙於撫青膽¶
　　礬斤作一百五十文黄礬斤八十文二十九年所¶
　　収礬錢一年中數四萬一千五百八十五緡為定¶
　　額其他産礬之所若潭州瀏陽之永興塲韶州之¶
<pb:KR2m0014_WYG_019-19a>¶
　　岑水塲皆置塲給引嵗有常輸惟漳州之東去¶
　　海甚邇大山深阻雖有采礬之利而潮梅汀贑四¶
　　州之奸民聚焉其魁傑者號大洞主小洞主土著¶
　　與負販者皆盗賊也嘉定後礬事無可考¶
　　又按馬端臨考礬與鹽俱參載今考自宋寜宗以¶
　　後礬事甚略故以歴朝所有各附載於鹽事之末¶
遼太宗㑹同初年置𣙜鹽院於香河縣¶
　初太祖以所得漢民數多即八部中分古漢城别為¶
<pb:KR2m0014_WYG_019-19b>¶
　一部治之城在炭山南有鹽池之利八部皆取食之¶
　及征幽薊還次於鶴刺濼命取鹽給軍自後濼中鹽¶
　益多上下足用至是晉獻十六州地而瀛莫在焉始¶
　得河間煮海之利置𣙜鹽院於是燕雲迆北暫食滄¶
　鹽一時産鹽之地如渤海鎮城海陽豐州陽洛城廣¶
　濟湖等處五京計司各以其地領之其煎取之制嵗¶
　出之額不可得而詳焉¶
　　周廣順中胡嶠記曰契丹東南為渤海又東遼國¶
<pb:KR2m0014_WYG_019-20a>¶
　　其南海曲有魚鹽之利又南至榆闗矣¶
　　葉隆禮契丹國志曰漢城在炭山東南灤河上乃¶
　　後魏滑鹽縣是也太祖用舒嚕皇后䇿使人告諸¶
　　部曰我有池鹽諸部所食然利於食鹽而不知鹽¶
　　有主人可乎當來犒我諸部以為然共以牛酒㑹¶
　　鹽池太祖伏兵其旁酒酣伏發盡殺之併為一國¶
　　東北諸部皆畏服之¶
　　遼史地理志曰上京有廣濟湖鹽濼南京析津府¶
<pb:KR2m0014_WYG_019-20b>¶
　　其利魚鹽香河縣本武清孫村遼於新倉置𣙜鹽¶
　　院居民聚集西京豐州本唐豐州地太祖神册五¶
　　年攻後唐天徳軍拔其城復為州有大鹽濼¶
聖宗統和四年六月南京留守奏百姓嵗輸三司鹽鐡¶
錢折絹不如直詔増之¶
金世宗大定二年始許民以米易鹽設𣙜鹽官於大鹽¶
濼¶
　初遼金故地濵海多産鹽上京東北二路食肇州鹽¶
<pb:KR2m0014_WYG_019-21a>¶
　率濵路食海鹽臨潢之地有大鹽濼烏庫哩實壘部¶
　有鹽池皆足以食境内之民嘗征其税及得中土鹽¶
　塲倍之設官立法加詳然増減不一廢置無恒亦隨¶
　時救弊而已海陵貞元初蔡松年為戸部尚書始復¶
　鈔引法設官置庫以造鈔引鈔合鹽司簿之符引㑹¶
　司縣批繳之數七年一釐革之至是斡罕亂後兵食¶
　不足詔河北東路轉運副使梁肅措置沿邉兵食肅¶
　乃移牒肇州北京廣寧鹽塲許民以米易鹽兵民皆¶
<pb:KR2m0014_WYG_019-21b>¶
　得其利戸部郎中曹望之亦請於大鹽濼設官𣙜鹽¶
　聴民以米貿易民成聚落可固邉圉其利無窮從之其¶
　其後凡貯米二十餘萬石及東北路嵗饑頼以濟者¶
　不可勝數至二十一年八月肅叅知政事言寳坻及¶
　旁縣多缺食可減鹽價増粟價而以粟易鹽帝命宰¶
　臣議皆謂鹽非多食之物若減價易粟恐多而不售¶
　以至虧課今歳糧以七十餘萬石至通州比又以恩¶
　獻等六州粟百餘萬石繼至足以賑之不煩易也至¶
<pb:KR2m0014_WYG_019-22a>¶
　章宗㤗和四年六月桓州刺史張煒又乞以鹽易米¶
　詔尚書省議之¶
　　金史食貨志曰金𣙜貨之目有十曰酒麴茶醋香¶
　　礬丹錫鐡而鹽為稱首¶
三年二月定軍私煮鹽及盗官鹽之法命明安穆昆廵¶
捕¶
十一月詔以銀牌給益都濵滄鹽使司¶
十一年正月更定果勒鹽塲作六品使司以是歳入錢¶
<pb:KR2m0014_WYG_019-22b>¶
為定額¶
　用西京鹽判宋俁言也即以俁為使順聖縣令白仲¶
　通為副¶
四月以烏庫哩實壘民饑罷其鹽池税¶
　至十三年三月復免之¶
十二年十月詔西北路招討司明安所轄貧民及富人¶
奴婢皆給食鹽¶
　時以宰臣言去鹽濼逺者所得不償道里之費乃命¶
<pb:KR2m0014_WYG_019-23a>¶
　計口給直富人奴婢二十口止¶
十三年二月併𣙜永鹽為寳坻使司罷平濼鹽錢¶
三月大鹽濼設監税官¶
　又滄州有舊廢海阜鹽塲是月州人李格請復置詔¶
　遣使相視有司謂是塲興則損滄鹽之課且食鹽户¶
　仍舊而鹽貨歳増必徒多積而不能售遂寢其議¶
二十年併滄州及山東兩鹽司為海豐鹽使司¶
　益都濵州舊置兩鹽司十三年四月併為山東鹽司¶
<pb:KR2m0014_WYG_019-23b>¶
　至是朝論以滄州及山東各務増羡冐禁鬻鹽慮其¶
　久或隳法遂復併之¶
十一月又併遼東等路諸鹽塲為兩鹽司¶
十二月罷平州樁配鹽課¶
二十三年十一月加寳坻鹽課耗鹽¶
　時張邦基言寳坻鹽課若毎石収正課百五十斤慮¶
　有風乾折耗遂令石加耗鹽二十二斤半仍先一歳¶
　貸支償直以優竈户¶
<pb:KR2m0014_WYG_019-24a>¶
二十四年七月罷㑹寜所屬鹽引添竈户¶
　時帝在上京謂丞相烏庫哩元忠等曰㑹寧尹富察¶
　通言其地明安穆昆戸甚艱舊率濵以東食海鹽扶¶
　餘呼爾哈等路食肇州鹽初定額萬貫今増至二萬¶
　七千若罷鹽引添竈户庻可易得元忠對曰已嘗遣¶
　使咸平府以東規畫矣帝曰不須待此宜急為之¶
二十五年更果勒為西京鹽司¶
　是後惟置山東滄寳坻莒觧北京西京七鹽司山東¶
<pb:KR2m0014_WYG_019-24b>¶
　滄寳坻斤三百為袋袋二十有五為大套鈔引公據¶
　三者俱備然後聼鬻小套袋十或五或一每套鈔一¶
　引如袋之數寳坻零鹽較其斤數或六之三或六之¶
　一又為小鈔引給之以便其鬻觧鹽斤二百有五十¶
　為一席席五為套鈔引則與陜西轉運司同鬻其輸¶
　粟於陜西軍營者許以公牒易鈔引西京等塲鹽以¶
　石計大套之石五小套之石三北京大套之石四小¶
　套之石一遼東大套之石十皆套一鈔石一引零鹽¶
<pb:KR2m0014_WYG_019-25a>¶
　積十石亦一鈔而十引至章宗㤗和元年九月省臣¶
　以滄濵兩司鹽袋歳買席百二十萬皆取於民清州¶
　北靖海縣新置滄鹽塲本故獵地沮洳多蘆宜弛其¶
　禁令民時採而織之¶
　其行鹽之界各視其地宜山東滄州之塲九行山東¶
　河北大名河南南京歸徳諸府路及許亳陳蔡潁宿¶
　泗曹睢鈞單壽諸州莒之塲十二濤洛塲行莒州臨¶
　洪塲行贑榆縣獨木塲行海州司候司朐山東海縣¶
<pb:KR2m0014_WYG_019-25b>¶
　板浦塲行漣水沭陽縣信陽塲行宻州以上五塲又¶
　與大鹽塲通行沂邳徐宿泗滕六州西由塲行萊州¶
　錄事司及招逺縣衡村塲行即墨萊陽縣以上二塲¶
　鈔引及半袋小鈔引聼本州縣鬻之寧海州五塲皆¶
　鬻零鹽不用引目黄縣塲行黄縣巨風塲行登州司¶
　候司蓬萊縣福山塲行福山縣以上三塲又通行旁¶
　縣棲霞寧海州塲行司候司牟平縣文豋塲行文登¶
　縣寳坻鹽行中都路平州副使於馬城縣置局貯錢¶
<pb:KR2m0014_WYG_019-26a>¶
　解鹽行河東南北路陜西東及南京河南府陜鄭唐¶
　鄧嵩汝諸州西京遼東鹽各行其地北京宗錦之末¶
　鹽行本路及臨潢府肇州㤗州之境與接壤者亦預¶
　焉¶
十月罷北京遼東鹽使司¶
　帝還自上京謂宰臣曰朕聞遼東凡人家食鹽但無¶
　引目者即以私治罪夫細民徐買食之何由有引目¶
　可止令㪚辦或詢諸民從其所欲因罷鹽使司¶
<pb:KR2m0014_WYG_019-26b>¶
二十八年五月剏置巡捕使¶
　時尚書省論鹽事帝曰鹽使司雖辦官鹽然素擾民¶
　鹽官毎出廵廵捕人徃徃私懐官鹽所至求賄及酒¶
　食稍不如意則以所懐誣以為私鹽鹽司茍圖羡増¶
　雖知其誣亦復加刑宜令别設廵捕官勿與鹽使闗¶
　涉庶革其弊乃剏巡捕使山東滄寳坻各二員觧西¶
　京各一員山東則置於濰州招逺縣滄置於深州及¶
　寧津縣寳坻置於易州及永濟縣觧置於澄城縣西¶
<pb:KR2m0014_WYG_019-27a>¶
　京置於多塔古秩從六品直𨽻省部各給銀牌取鹽¶
　使司弓手充廵捕人且禁不得於人家搜索若食鹽¶
　一斗以下不得究治惟盗販私煮則捕之在二百里¶
　内者属轉運司外者即随路府提㸃所治罪盗課鹽¶
　者亦如之¶
二十九年十二月(時章宗/已即位)減鹽價及廵鹽弓手¶
　是年十月帝諭有司曰比因獵知百姓多有鹽禁獲¶
　罪者民何以堪朕欲令依平灤太原均辦例令民自¶
<pb:KR2m0014_WYG_019-27b>¶
　煎其令百官議之是月戸部尚書鄧儼等議若令計¶
　口定課民既輸乾辦錢又必别市而食是重費民財¶
　而徒増煎販者之利也且今之鹽價蓋昔日錢幣易¶
　得時所定今日與向不同况太平日乆户口蕃息食¶
　鹽歳課宜有増羡而反無之何哉緣官估價髙貧民¶
　利私鹽之賤致虧官課耳近已減寳坻山東滄鹽價¶
　每斤為三十八文乞更減八文歳不過減去一百二¶
　十餘萬貫官價既賤所售必多自有羡餘亦不全失¶
<pb:KR2m0014_WYG_019-28a>¶
　所減之數况今府庫金銀約折錢萬萬貫有竒設使¶
　鹽課不充亦足補百有餘年之經用若量入為出必¶
　無不足之患乞令平灤乾辦鹽課亦令減價各路廵¶
　鹽弓手不得自專巡捕庻革誣㒺之弊禮部尚書李¶
　晏等議所謂乾辦者既非美名又非良法必欲杜絶¶
　私煮盗販之弊莫若每斤減為二十五文使公私價¶
　同則私將自巳又巡鹽兵吏徃徃挾私鹽以誣人可¶
　令與所屬司縣期㑹方許廵捕違者按察司罪之刑¶
<pb:KR2m0014_WYG_019-28b>¶
　部尚書郭邦傑等議平灤瀕海及太原鹵地可依舊¶
　乾辦餘同儼議御史中丞移刺仲方議私煎盗販之¶
　徒皆知禁而犯之者也可選能吏充巡捕使而不得¶
　入人家搜索同知大興府事王翛請毎斤減為二十¶
　文罷廵鹽官左諫議大夫圖克坦鎰則以乾辦為便¶
　宰臣奏以毎斤官本十文若減作二十五文似為得¶
　中廵鹽弓手可減三分之一鹽官出廵須約所属同¶
　徃不同獲者不坐自來歳五月一日行之遂命寳坻¶
<pb:KR2m0014_WYG_019-29a>¶
　山東滄鹽每斤減為三十文已發鈔引未支者准新¶
　價足之餘從所請至明昌元年七月上封事者又言¶
　河東北路乾辦鹽錢歳十萬貫太重以故民多逃徙¶
　乞緩徵督帝命俟農隙遣使察之又省臣以山東鹽¶
　課不足蓋由鹽司官出廵不敢擅捕必約所属同徃¶
　人不畏故也遂詔自今如有盗販者聼鹽司官輒捕¶
　民私煎及藏匿則約所属搜索廵尉弓兵非與鹽司¶
　相約不得擅入人家¶
<pb:KR2m0014_WYG_019-29b>¶
是月復置北京遼東鹽使司罷西京解州廵捕使¶
　以大理司直伊喇玖勝努廣寧推官宋扆儀北京遼¶
　鹽司利病遂復置北京遼東鹽司使北京路嵗以十¶
　萬餘貫為額遼東路以十三萬為額罷西京解州廵¶
　捕使至秦和三年二月以解鹽司使治本州以副治¶
　安邑¶
章宗明昌元年十二月定禁司縣擅科鹽制¶
五年正月重定山東濱益小塲鹽課¶
<pb:KR2m0014_WYG_019-30a>¶
　先是尚書省奏山東濱益九塲之鹽行於山東等六¶
　登濤洛等五塲止行於沂邳徐宿滕泗六州各有定¶
　課方之九塲大課不同若令與九塲通比増虧其五¶
　塲官恃彼大課恐不用力轉生奸弊遂定五塲自為¶
　通比改舊時與鹽司使副通比法至是八小塲鹽官¶
　左蓽等以課不能及額繳進告勅遂遣使按視十三¶
　塲再定除濤洛等五塲係設管勾可即日恢辦乃以¶
　蓽所告八塲從大定二十六年制自見管課依新例¶
<pb:KR2m0014_WYG_019-30b>¶
　永相比磨户部郎中李敬儀等又言人小塲今定新¶
　課有減其半者如使俱從新課而舊課已辦入官恐¶
　所減錢多因而作弊所收錢數不復盡實附歴納官¶
　遂從明昌元年所定酒稅院務制令即日収辦¶
十一月更定軍民犯私鹽制¶
　自元年六月戸部員外郎孫即康等同鹽官使議軍¶
　民犯私鹽三百里内者鹽司按罪逺者附提㸃所皆¶
　徵捕獲之賞於販造者明安穆昆部人煎販及盗者¶
<pb:KR2m0014_WYG_019-31a>¶
　所管官論贖三犯杖之能捕獲則免罪又濱州渤海¶
　縣永和鎮去州逺恐藏盗及私鹽可改為永豐鎮與¶
　曹子山村各剏設廵檢帝命明安穆昆杖者再議餘¶
　皆從之又舊制明安穆昆犯私鹽酒麴者轉運司按¶
　罪至是令軍民犯私鹽者皆令屬鹽司酒麴屬轉運¶
　司三百里外者仍附提㸃所若逮問犯人而所屬恡¶
　不遣者徒二年迨承安三年四月宰臣奏在法明安¶
　穆昆有告私鹽而不捕者杖之其部人有犯而失察¶
<pb:KR2m0014_WYG_019-31b>¶
　者以數多寡論罪今乃有身犯之者皆世襲權貴家¶
　不可不禁遂定制徒年杖數不以贖論不及徒者杖¶
　五十八月命山東寳坻滄州三鹽司每春秋遣使督¶
　按察司及州縣廵察私鹽㤗和五年十月簽河北東¶
　西大名路按察使司事張徳輝言海孺人亦得私鹽¶
　故犯法者衆可量戸而均配之尚書省命山東按察¶
　司議其利便按察司言萊密等州比年不登計口賣¶
　鹽所歛雖㣲人以為重恐致流亡且私煮者皆無藉¶
<pb:KR2m0014_WYG_019-32a>¶
　之人豈以配賣而不為哉遂定制命與滄鹽司皆馳¶
　驛廵察境内¶
承安三年十二月復定鹽價及鹽課¶
　明昌五年十一月尚書省議山東滄州舊法每一斤¶
　錢四十文寳坻每一斤錢四十三文自大定二十九¶
　年赦恩倂特㫖減為三十文計減百八十五萬四千¶
　餘貫今國用不充應定每一斤復加三文為三十三¶
　文至是尚書省有奏鹽利至大今天下戸口蕃息食¶
<pb:KR2m0014_WYG_019-32b>¶
　者倍於前軍儲支引者亦甚多况日用不可缺之物¶
　豈以價之低昂而有多寡也若不隨時取利恐徒失¶
　之遂復定山東寳坻滄州三鹽司價每一斤加為四¶
　十二文解州舊法每席五貫文増為六貫四百文遼¶
　東北京舊法每石九百文増為一貫五百文西京煎¶
　鹽舊毎石二貫文増為二貫八百文撈鹽舊一貫五¶
　百文増為二貫文既増其價復加其所鬻之數七鹽¶
　司舊課歳入六百二十二萬六千六百三十六貫五¶
<pb:KR2m0014_WYG_019-33a>¶
　百六十六文增為一千七十七萬四千五百一十二¶
　貫一百三十七文二分山東舊課嵗入二百五十四¶
　萬七千三百三十六貫增為四百三十三萬四千一¶
　百八十四貫四百文滄州舊課嵗入百五十三萬一¶
　千二百貫增為二百七十六萬六千六百三十六貫¶
　寳坻舊課嵗入八十八萬七千五百五十八貫六百¶
　文增為一百三十四萬八千八百三十九貫解州舊¶
　課嵗入八十一萬四千六百五十七貫五百文增為¶
<pb:KR2m0014_WYG_019-33b>¶
　一百三十二萬一千五百二十貫二百五十六文遼¶
　東舊課嵗入十三萬一千五百七十二貫八百七十¶
　文增為三十七萬六千九百七十貫二百五十六文¶
　北京舊課嵗入二十一萬三千八百九十二貫五百¶
　文增為三十四萬六千一百五十一貫六百一十七¶
　文二分西京舊課嵗入十萬四百一十九貫六百九¶
　十六文増為二十八萬二百六十四貫六百文至㤗¶
　和四年六月以七鹽使司課額七年一定為制毎斤¶
<pb:KR2m0014_WYG_019-34a>¶
　増為四十四文¶
㤗和元年十一月徵捕私賞鹽入官¶
　陜西路轉運使高汝礪言舊制捕告私鹽等計斤給¶
　賞錢皆徵於犯人然鹽官獲之則充正課廵捕官則¶
　不賞廵捕軍則減常人之半免役弓手又半之是罪¶
　同而賞異也乞以司縣廵捕官不賞之數及巡捕弓¶
　手所減者皆徵以入官則罪賞均矣從之¶
三年十一月定進士授鹽司制¶
<pb:KR2m0014_WYG_019-34b>¶
　明昌元年六月戸部員外郎孫即康等乞山東寳坻¶
　滄鹽司判官升為從七品用進士從之至是定制進¶
　士授鹽司使官以榜次及入仕先後擬注至四年八¶
　月詔以山東滄州鹽司自増新課之後官既不為經¶
　畫而管勾鹽司與合干人互為奸弊所虧歳積乃詔¶
　選才幹者代两司使副以進士及部令史譯人書史¶
　譯史律科經童諸局分出身之廉慎者為管勾而罷¶
　其舊官八年七月又以宋克俊言鹽管勾自改注進¶
<pb:KR2m0014_WYG_019-35a>¶
　士諸科人而鹽官失超升縣令之階以故怠而虧課¶
　乞依舊為便有司議以四年改注時選當時到部人¶
　截替遂以秋季到部人注代¶
四年十月定私鹽法¶
　先是世宗大定二十三年七月博興縣民李孜収日¶
　炙鹽大理寺具私鹽及刮鹹土二法以上宰臣謂非¶
　私鹽可比參知政事張仲愈獨曰私鹽罪重而犯者¶
　猶衆不可縱也帝曰刮鹹非煎何以同私仲愈曰如¶
<pb:KR2m0014_WYG_019-35b>¶
　此則渤海之人恣刮鹹而食將侵官課矣力言不已¶
　乃以孜同刮鹻科罪後犯則同私鹽法論至是西北¶
　路有犯収鹻禁者欲同鹽禁罪宰臣論若比私鹽則¶
　有不同詔定制收鹻者杖八十斤加一等罪止徒一¶
　年賞同私礬例七年十二月定採黄穂草燒灰淋鹵¶
　者亦杖八十¶
五年六月分定山東滄州兩鹽司所𨽻路府州縣¶
　以山東滄州兩鹽司侵課遣戸部員外郎石鉉按視¶
<pb:KR2m0014_WYG_019-36a>¶
　之鉉還言兩司分辦為便詔以河北東西路大名府¶
　恩州南京睢陳蔡許潁州𨽻滄鹽司以山東東西路¶
　開濮州歸徳府曹單亳壽泗州𨽻山東鹽司各計口¶
　承課¶
六年四月從涿州刺史𤓰尔佳愽諾言以萊州民所納¶
鹽錢聽輸絲綿銀鈔¶
七年九月定西北京遼東鹽使判官及諸塲管勾増虧¶
升降格¶
<pb:KR2m0014_WYG_019-36b>¶
　初六年二月右丞相内族宗浩參知政事賈鉉言國¶
　家經費惟頼鹽課今山東虧五十餘萬貫盖以私煮¶
　盜販者成黨鹽司既不能捕統軍司按察司亦不為¶
　禁若止論販私鹽者之數罰俸降職彼將抑而不伸¶
　愈難制矣宜立制以各官在職時所增虧之實令鹽¶
　司逹省部以為升降遂詔諸統軍招討司京府州軍¶
　官所部有犯者兩次則奪半月俸一歳五次則奏裁¶
　廵捕官但犯則的决令按察司御史察之至是定格¶
<pb:KR2m0014_WYG_019-37a>¶
　又令凡文資官吏員諸局署承應人應驗資歴注者¶
　増不及分升本等一分減一資二分減兩資遷一官¶
　四分減兩資遷兩官虧則視此為降如任迴驗官注¶
　擬者増不及分升本等首一分減一資二分減一資¶
　遷一階四分減兩資遷兩階虧者亦視此為降¶
十二月定竈户盜賣課鹽罪¶
　尚書省以盧附翼所言遂定盜賣課鹽制若應納鹽¶
　課外有餘則盡以申官留者減盜一等¶
<pb:KR2m0014_WYG_019-37b>¶
八年七月詔沿淮諸𣙜場聴官民以鹽市易¶
宣宗貞祐二年十月置陽武等縣鹽場官¶
　户部言陽武延津原武滎澤河隂諸縣饒鹻鹵民私¶
　煎不能禁遂詔置場設判官管勾各一員𨽻户部既¶
　而御史臺奏諸縣皆為有力者奪之而商販不行遂¶
　勅御史分行申明禁約¶
四年七月勅運鹽陜西毋邀糴以奪民利¶
　初三年十二月河東南權宣撫副使烏庫哩慶夀言¶
<pb:KR2m0014_WYG_019-38a>¶
　絳解民多業販鹽由大陽關以易陜虢之粟及還渡¶
　河而官邀糴其八旅費之外所存幾何又河南行部¶
　復自運鹽易粟於陜盡奪民利此歳河東旱蝗加以¶
　邀糴物價踴貴人民流亡誠可憫也乞罷邀糴以紓¶
　其患至是慶壽又言河中乏糧既不能濟而又邀糴¶
　以奪之夫鹽乃官物有司陸運至河復以舟逹京兆¶
　鳳翔以與商人貿易艱得而甚勞而陜西行部每石¶
　復邀糴二斗是官物而自糴也夫轉鹽易物本濟河¶
<pb:KR2m0014_WYG_019-38b>¶
　中而陜西復強取之非奪而何乞彼此一聼民便則¶
　公私皆濟從之¶
　　金史忠義傳曰貞祐時宗室子蘇尔坦充宣差都¶
　　提控安撫山西軍民應援中都上書曰絳觧二州¶
　　僅能守城而村落之民皆嘗被兵重以連歳不登¶
　　人多艱食皆恃鹽布易米今大陽等渡乃不許粟¶
　　麥過河願罷其禁官税十三則公私皆濟矣又曰¶
　　絳解河中必爭之地惟令寳昌節度使從宜規畫¶
<pb:KR2m0014_WYG_019-39a>¶
　　鹽地之利以實二州則民受其利兵可以强矣又¶
　　曰平陸産銀鐡若以鹽易米募工鍊冶可以廣財¶
　　用備戎器小民傭力為食可以息盗命尚書省議¶
　　惟許放大陽等渡而已¶
興定三年設綏徳近河地鹽塲官¶
　延安行六部員外郎盧進建言綏徳之嗣武城義合¶
　克戎寨近河地多産鹽請設鹽塲管勾一員歳獲十¶
　三萬餘斤可輸錢二萬貫以佐軍詔用其言設官鬻¶
<pb:KR2m0014_WYG_019-39b>¶
　鹽以給邊用¶
二月詔運解鹽入陜西以濟調度命樞宻副使胥鼎兼¶
領其事¶
　至四月罷募民運解鹽四年提控軍興糧草李復亨¶
　言河中西岸解鹽舊所易粟麥萬七千石可充關東¶
　之用尋又命不得過陜西以北方有警河禁方急也¶
　至元光二年從邠涇總師内族訛可言民運解鹽有¶
　助軍食詔修石墻以固之¶
<pb:KR2m0014_WYG_019-40a>¶
　　金史李復亨傳曰興定三年復亨攝西路行三司¶
　　奏陽武設賣鹽官以佐軍用乞禁止滄濵鹽勿令過¶
　　河河南食陽解鹽河北食滄濱鹽南北俱濟詔尚書¶
　　省行之四年提控軍興糧草奏河渡不通陜西鹽¶
　　價踴貴乞以粟互易足兵食詔戸部從長規措¶
哀宗正大七年八月賜陜西死事之孤鹽引及絹¶
　　礬¶
　　(臣/)等謹按金史食貨志不載𣙜礬之法惟見於章¶
<pb:KR2m0014_WYG_019-40b>¶
　　宗承安四年五月造私茶者比煎私礬例罪徒二¶
　　年㤗和四年十月定私鹻法賞亦同私礬例¶
元太宗二年始行鹽法¶
　元初以酒醋鹽稅河泊金銀鐡冶六色取課於民歲¶
　定銀萬錠至是始行鹽法毎鹽一引重四百斤價銀¶
　一十兩世祖中統二年減為七兩至元十三年既取¶
　宋而江南之鹽所入尤廣每引改為中統鈔九貫二¶
　十二年三月詔依舊制凡鹽一引四百斤價銀十兩¶
<pb:KR2m0014_WYG_019-41a>¶
　以折今鈔為二十貫二十六年増為五十貫成宗元¶
　貞二年又増為六十五貫武宗至大二年至仁宗延¶
　祐二年凡七年間累増為一百五十貫¶
以河間山東河東鹽課𨽻徵収課税所¶
　河間課稅所置鹽塲撥竈户二千三百七十六𨽻之¶
　毎鹽一袋重四百斤六年立鹽運司十二年改立提¶
　舉鹽𣙜所歲辦三萬四千七百袋癸邜年(時六皇后/乃馬真氏)¶
　(稱制之/二年)改立提舉滄清鹽課使所歲辦鹽九萬袋定¶
<pb:KR2m0014_WYG_019-41b>¶
　宗四年改真定河間等路課程所為提舉鹽𣙜滄清¶
　鹽使所憲宗二年又改為提舉滄清深鹽使所八年¶
　毎袋増鹽至四百五十斤世祖中統元年改立宣撫¶
　司提領滄清深鹽使所四年又改為轉運司是歳辦¶
　課銀七千六十五錠米三萬三千三百餘石至元元¶
　年又増三之一焉二年改立河間都轉運司歲辦九¶
　萬五千袋七年始定例歲煎鹽十萬引辦課銀一萬¶
　錠十二年改立都轉運使司添竈戸九百餘増鹽課¶
<pb:KR2m0014_WYG_019-42a>¶
　二十萬引十八年以河間竈戸勞苦增工本為中統¶
　鈔三貫又増竈戸七百八十六十九年罷河間都轉¶
　運司改立清滄鹽使司二十二年復改立河間等都¶
　轉運鹽使司増鹽課為二十九萬六百引二十三年¶
　改立河間都轉運司通辦鹽酒稅課二十五年増工¶
　本為中統鈔五貫是年二月浚滄州運鹽渠二十七¶
　年增竈户四百七十辦鹽三十五萬引所𨽻之塲凡¶
　二十有二曰利國利民海豐阜民阜財益民潤國海¶
<pb:KR2m0014_WYG_019-42b>¶
　阜海盈海潤嚴鎮富國興國厚財豐財三义沽蘆臺¶
　越支石碑濟民恵民富民¶
　　(臣/)等謹按三义沽蘆臺越支三塲本屬大都鹽運¶
　　司成宗大徳七年大都倂入河間三塲亦改𨽻焉¶
　　今據百官志所載大都河間等路鹽官槩舉全數¶
　　亦附於此¶
　山東於益都立課稅所撥竈户五千一百七十𨽻之¶
　毎銀一兩得鹽四十斤至六年立山東鹽運使中統¶
<pb:KR2m0014_WYG_019-43a>¶
　元年歲辦課銀二千五百錠三年命課稅𨽻山東都¶
　轉運司四年令益都山東民户月買食鹽三斤竈戸¶
　逃亡者招民户補之是歲辦銀三千三百錠至元二¶
　年改立山東轉運司辦銀四千六百錠一十九兩命¶
　户部造鹽引六年増歳辦鹽為七萬一千九百九十¶
　八引至是毎歲増之至十二年改立山東都轉運司¶
　歲辦鹽一十四萬七千四百八十七引十八年増竈¶
　户七百又增鹽為一十六萬五千四百八十七引竈¶
<pb:KR2m0014_WYG_019-43b>¶
　户工本錢亦増為中統鈔三貫二十三年歳辦鹽二¶
　十七萬一千七百四十二引二十六年減為二十二¶
　萬引所𨽻之塲凡一十有九曰永利寧海官臺豐國¶
　新鎮豐民富國高家港永阜利國固堤王家岡信陽¶
　濤洛石河海滄行村登寧西由¶
　河東於平陽府立課稅所從實辦課毎鹽四十斤得¶
　銀一兩至五年撥新降户一千命鹽使姚行簡等修¶
　理鹽池損壊處所憲宗二年又增撥河東一千八十¶
<pb:KR2m0014_WYG_019-44a>¶
　五户歲撈鹽一萬五千引辦課銀三千錠中統二年¶
　始立陜西轉運司仍置解鹽司於路村三年以太原¶
　民户自煎小鹽歲辦課銀一百五十錠五年又增小¶
　鹽課銀為二百五十錠至元元年歲課銀七百五十¶
　兩七月以都轉運司阿哈瑪特言解州鹽課增五千¶
　兩均賦諸色僧道軍匠等户其太原小鹽聼從民便¶
　三年諭陜西四川以所辦鹽課赴行制國用使司輸¶
　納其鹽引令制國用使司給降四年立陜西四川轉¶
<pb:KR2m0014_WYG_019-44b>¶
　運司六年立太原提舉鹽使司直𨽻制國用使司八¶
　年七月尚書省請增太原鹽課歳以鈔千錠為額仍¶
　令本路兼領從之十人命撈户九百八十餘毎丁撈¶
　鹽一石給工價鈔五錢歳辦鹽六萬四千引計中統¶
　鈔一萬一千五百二十錠二十三年改立陜西都轉¶
　運司兼辦鹽酒醋竹等課二十九年減大都鹽課一¶
　萬引入京兆鹽司添辦是年五月又革京兆鹽司一¶
　止存鹽運司¶
<pb:KR2m0014_WYG_019-45a>¶
八年置大都路白陵港等處鹽司¶
　白陵港三义沽大直沽等處置司設熬煎辦毎引有¶
　工本錢至世祖至元二年又增寳坻二鹽塲竈户工¶
　本每引為中統鈔三兩與清滄等八年以大都民多¶
　食私鹽虧國課因驗口給以食鹽十九年改立大都¶
　蘆臺越支三义沽鹽使司至二十五年復立二义蘆¶
　臺越支三鹽使司二十八年增竈户工本每引為中¶
　統鈔八兩二十九年以歲饑減鹽課一萬引入京兆¶
<pb:KR2m0014_WYG_019-45b>¶
　鹽運司添辦¶
九年立遼陽鹽課¶
　命北京路徵収課稅所以大鹽濼硬鹽立隨車隨引¶
　載鹽之法每鹽一石價銀七錢半帯納匠人米五升¶
　至癸卯年合懶路歳辦課白布二千匹恤品路一千¶
　匹世祖至元四年立開元等路運司五年禁東京懿¶
　州乞石兒硬鹽不許過塗河界又諭各位下鹽課如¶
　例輸納二十四年灤州四處鹽課舊納羊一千者亦¶
<pb:KR2m0014_WYG_019-46a>¶
　令如例輸納¶
世祖中統二年六月定鹽課法¶
　先是憲宗三年割河東觧州鹽池以供軍食又募民¶
　受鹽入粟轉漕嘉陵皆從帝所奏也至是又詔諭十¶
　路宣撫使并管民官定鹽稅課等法¶
　　(臣/)等謹按元典章是時恢辦課程凡十二條其定¶
　　為鹽法者一犯私鹽徒二年杖七十財産没官發¶
　　下鹽司帯鐐居役滿日疎放告捕得獲於没官物¶
<pb:KR2m0014_WYG_019-46b>¶
　　内一半充賞如犯界鹽減私鹽罪一等提調官禁¶
　　治不嚴致私鹽犯界鹽生發初犯笞四十再犯杖¶
　　八十三犯具奏定罪若獲犯人依上給賞如鹽司¶
　　監臨司與竈户私賣鹽者與私鹽同科一鹽塲買¶
　　納及支客鹽毋許留難或勘合號簿批鑿引鈔違¶
　　限及不依次給受與秤盤不平者並徒二年關津¶
　　渡口妄行邀阻者杖一百因而乞取財物者徒二¶
　　年官司故縱者同罪失覺察者笞五十如有遮當¶
<pb:KR2m0014_WYG_019-47a>¶
　　客旅拘買取利者徒二年鹽付本主買價没官仍¶
　　禁隨處官民毋得開决運鹽河道澆溉稻田以致¶
　　悞運虧課違者治罪一運鹽綱船諸人不得拘撮¶
　　應副一沿河舊立樁橛官役等不盡行拔出致壊¶
　　鹽船一切損失官司賠償治罪一囬囬通事諸色¶
　　人等不得將巡鹽弓手騎坐馬及販鹽車船頭匹¶
　　奪取走遞以致停滯客旅虧兑鹽課違者奏治一¶
　　煎鹽燒草毎有延損草地及砍伐柴薪之人以致¶
<pb:KR2m0014_WYG_019-47b>¶
　　闕用管民官專一禁防但犯决八十一逹逹民户¶
　　支取食鹽因而夾帶私鹽貨賣者把隘官以廵察不¶
　　嚴與犯人同罪凡七條食貨志又載偽造鹽引者¶
　　斬籍其家産付告人充賞刑法志又載商賈販鹽¶
　　到處不呈引發賣及引數外夾帯鹽引不相随¶
　　並同私鹽法鹽已賣五日内不赴司縣批納引目¶
　　杖六十徒一年因而轉用者同賣私鹽法捕獲私¶
　　鹽止理見發之家勿聼攀指平民廵捕非承告報¶
<pb:KR2m0014_WYG_019-48a>¶
　　明白不得輙入人家搜撿被獲拒捕者斷罪流逺¶
　　因而傷人者死廵鹽軍官受財脱放者以枉法計¶
　　賍論罪私鹽再犯加等斷徒如初犯三犯杖斷同¶
　　再犯流逺元代鹽禁大畧如此¶
九月以清滄鹽課銀償徃歳所貸民錢給公費者¶
　至三年六月以東平嚴忠濟向為民貸錢輸賦四十¶
　三萬七千四百錠借用課程鈔本鹽課銀萬五千餘¶
　兩詔勿徵¶
<pb:KR2m0014_WYG_019-48b>¶
　　元史嚴忠濟傳曰太宗十三年忠濟從其父實入¶
　　見命襲東平路行軍萬户管民長官嘗借貸於人¶
　　代部民納逋賦歳久愈多及謝事債家執文劵來¶
　　徴世祖聞之悉命發内帑代償¶
三年七月許利州大安軍以鹽易軍糧¶
　從都行省楊大淵請也至四年正月又以觧州鹽課¶
　給軍糧¶
四年正月設東平等路廵禁私鹽軍¶
<pb:KR2m0014_WYG_019-49a>¶
七月禁䝉古漢軍諸人煎販私鹽¶
　至八月冀州䝉古百户愛實等犯鹽禁没入馬百二¶
　十餘匹以給軍士之無馬者至元三年三月侍中和¶
　濟厮等以隐匿鹽課伏誅四月申嚴瀕海私鹽之禁¶
　四年正月申嚴平陽等處私鹽之禁八月申嚴平灤¶
　路私鹽酒醋之禁二十年四月申私鹽之禁許按察¶
　司糾察鹽司二十八年十月江淮廵省言鹽課不足¶
　由私鬻鹽者多乞付兵五千巡捕從之¶
<pb:KR2m0014_WYG_019-49b>¶
至元二年立興元四川鹽運司¶
　四川鹽在成都䕫府重慶叙南嘉定順慶潼川紹慶¶
　等路萬山之間初設拘𣙜課稅所分撥竈户五千九¶
　百餘𨽻之從實辦課後為鹽井廢壊四川軍民多食¶
　觧鹽至是立鹽運司修理鹽井仍禁觧鹽不許過界¶
　八年罷四川茶鹽運司十六年復立之十八年倂鹽¶
　課入四川道宣慰司十九年復立陜西四川轉運司¶
　通辦鹽課二十二年改立四川鹽茶運司分京兆運¶
<pb:KR2m0014_WYG_019-50a>¶
　司為二歳煎鹽一萬四百五十一引二十六年為一¶
　萬七千一百五十二引所𨽻之塲凡十有二曰簡鹽¶
　隆鹽綿潼川遂實順慶保寧嘉定長寧紹慶雲安大¶
　寧井凡九十有五¶
十三年立廣東廣海鹽課提舉司¶
　時初克廣州因宋之舊立廣東提舉司從實辦課十¶
　六年立江西鹽鐡茶都轉運司所轄鹽使司六各塲¶
　立管勾辦鹽六百二十一引二十二年分江西鹽𨽻¶
<pb:KR2m0014_WYG_019-50b>¶
　廣東宣慰司歳辦一萬八百二十五引二十三年併¶
　廣東鹽司及市舶提舉司為廣東鹽課市舶提舉司¶
　每歲辦鹽一萬一千七百二十五引所𨽻之塲凡十¶
　有三曰靖康歸徳東莞黄田香山矬峒雙恩鹹水淡¶
　水石橋隆井招収小江¶
　廣海亦立提舉司辦鹽二萬四千引三十年又立廣¶
　西石康鹽課提舉司三十一年成宗即位十一月以¶
　廣西鹽先給引於民而徵其直私鹽日横及官自鬻¶
<pb:KR2m0014_WYG_019-51a>¶
　鹽民復不售詔先以鹽與民而後徵之¶
　立兩淮都轉鹽運使司兩浙鹽運司及福建市舶¶
司兼辦鹽課¶
　先是兩淮鹽於十三年命提舉馬里范張依宋舊例¶
　每引重三百斤其價為中統鈔八兩至是立兩淮都¶
　轉運使司每引始改為四百斤十六年額辦五十八¶
　萬七千六百二十三引十八年增為八十萬引二十¶
　六年減一十五萬引二十九年十月兩淮運使約蘇¶
<pb:KR2m0014_WYG_019-51b>¶
　拉鼎坐受啇賈賄多給之鹽詔嚴加鞫問三十年正¶
　月河南江北行省平章巴延言揚州轉運一司設三¶
　重官府宜削去鹽司止留管勾襄陽舊食京兆鹽以¶
　水陸難易計之莫若改食揚州鹽詔從其議増八千¶
　二百引又罷納蘇拉鼎黙哩所立魚鹽局所𨽻之塲¶
　凡二十有九曰呂四餘東餘中餘西西亭金沙石港¶
　掘港豐利馬塘拼茶角斜冨安安豐梁垜東臺河垜¶
　丁奚小海草堰白駒劉莊五祐新興廟灣莞瀆板浦¶
<pb:KR2m0014_WYG_019-52a>¶
　臨洪徐瀆浦¶
　　元史郝彬傳曰國家經費鹽利居十之八而兩淮¶
　　鹽獨當天下之半法日以壊世祖以彬行户部尚¶
　　書經理之彬請度舟楫所通道里所均建六倉煮¶
　　鹽於塲運積之倉嵗首聼羣商於轉運司探倉籌¶
　　定其所乃買劵又定河商江商市易之不如法者¶
　　著為罰¶
　兩浙立運司歳辦九萬二千一百四十八引每引分¶
<pb:KR2m0014_WYG_019-52b>¶
　作二袋毎袋依宋十八界㑹子折中統鈔九兩十八¶
　年増至二十一萬八千五百六十二引十九年每引¶
　於舊價之上増鈔四貫二十三年増歳辦為四十五¶
　萬引二十六年減十萬引是年十月尚書省言江淮¶
　省平章沙布鼎以便宜増置東浙二鹽司合浙東西¶
　舊所立者為七乞官知鹽法者五十六人從之三十¶
　年置局賣鹽魚鹽於海濵漁所三十一年併煎鹽地¶
　四十四所為三十四塲曰仁和許村西路下沙青村¶
<pb:KR2m0014_WYG_019-53a>¶
　袁部浦東横浦蘆瀝海沙鮑郎西興錢清三江曹娥¶
　石堰鳴鶴清泉長山穿山袋山玉泉蘆花大嵩昌國¶
　永嘉雙穗天富南監長林黄巖杜瀆天冨北監長亭¶
　龍頭¶
　福建鹽亦於十三年始収課鹽為六千五十五引至¶
　是立市舶司兼辦鹽課二十年增至五萬四千二百¶
　引二十四年改立福建等處轉運鹽使司歳辦鹽六¶
　萬引二十九年罷福建鹽運司及鹽使司改立福建¶
<pb:KR2m0014_WYG_019-53b>¶
　鹽課提舉司増鹽為七萬引三十一年成宗即位五¶
　月升鹽提舉司為鹽轉運司所𨽻之塲有七曰海口¶
　牛田上里恵安潯美浯州&KR1801;州¶
十六年五月以客商興販乾魚難同私鹽免其斷没從¶
便法賣¶
十九年四月議設鹽使司賣鹽引法¶
　罷大都及河間山東三鹽運司設户部尚書員外郎¶
　各一員别給印令於大都置局賣引鹽商買引赴各¶
<pb:KR2m0014_WYG_019-54a>¶
　塲闗鹽發賣每歳竈戸工本省臺遣官逐季分給之¶
二十年六月頒至元新格鹽法¶
　新格十一條鹽法居其七一茶鹽課程禁官吏營利¶
　虧課阻礙商人一諸塲鹽袋皆判官監装須斤重均¶
　平無有餘欠運使以下檢較仍於袋内各書職名以¶
　千字文為號編垜凡遇支請依次給付但有夾帯餘¶
　鹽尅除斤重及支給失次各依所犯輕重治罪一諸¶
　竈户中鹽到塲須隨時収納不得留難其應給工本¶
<pb:KR2m0014_WYG_019-54b>¶
　運官一員監臨給付若官吏有尅減或以他物移折¶
　者計數論罪仍勒賠償一諸塲積垜須於高阜安置¶
　運官㸃檢積垜不如法防備不盡心以致損敗者並¶
　勒賠償一諸鹽司凡承告報私鹽須指定審明煎藏¶
　之處㑹所在官司搜捉不得妄入人家一諸捉獲追¶
　没私鹽情由錢物須立案騐毎月開申上司一諸鹽¶
　法並須見錢賣引必價鈔入庫鹽袋出場方行結課¶
二十一年十二月立常平鹽局以平民間鹽價¶
<pb:KR2m0014_WYG_019-55a>¶
　中書省奏國家减課鬻鹽意在惠民乃權勢之人詭¶
　名買鹽把持行市掯勒百姓以取厚利窮民深受其¶
　害今計鹽二百萬引乞許客商興販一半外設立常¶
　平鹽局每遇貴時官司賤鬻之庶民得食鹽而國亦¶
　獲鹽利矣從之乃定制每局大使一人副使一人各¶
　處官司於邉上户計内選保有抵業而信實無過犯¶
　者充之各縣置立一局外各路并户多州郡及人烟¶
　輳集鎮市斟酌添設各運司額煎鹽數先儘常平鹽¶
<pb:KR2m0014_WYG_019-55b>¶
　袋次給商販¶
二十三年正月詔禁阻擾鹽課¶
　至二十六年閏十月尚書省言南北鹽均以四百斤¶
　為引今權豪家多取至七百斤莫若先貯鹽於席來¶
　則授之為便從之十一月又禁江南北權豪之家毋¶
　阻鹽法¶
二十九年正月添給竈户煎曬鹽工本¶
　中書省奏煎鹽竈户在先一引鹽賣三十兩時給工¶
<pb:KR2m0014_WYG_019-56a>¶
　本鈔五兩今賣為五十兩應增工本為中統鈔八兩¶
　六錢曬鹽不用柴薪向給工本四兩今應增為六兩¶
　四錢從之¶
命鎮守軍人兼巡私鹽¶
六月詔聽僧食鹽不輸課¶
三十年二月改造鹽引¶
　自平江南後鹽引未經更改至是從中書省奏令戸¶
　部從新印造¶
<pb:KR2m0014_WYG_019-56b>¶
三十一年五月增捕私鹽人賞格禁諸司豪奪鹽船逓¶
運官物僧道權勢之家私匿盜販¶
　至七月又定捕獲私鹽舊賞鈔十兩者今應捕軍人¶
　增給至十五兩不干碍人增給至二十五兩¶
　　葉子奇曰世祖時鹽法瀕海州郡立塲差官主治¶
　　差鹽亭户丁煮鹽至十月結塲住煮及額而止鹽¶
　　商於各省府運司買引就各處鹽塲支鹽後鹽積¶
　　而不售均𣲖户口收買令其入錢縣官收市其中¶
<pb:KR2m0014_WYG_019-57a>¶
　　貧富不等皆令入錢吏胥並縁為奸民甚苦之皆¶
　　言不便事尋罷復令富商收市¶
成宗元貞元年閏四月罷各處鹽使司鹽塲改設司令¶
司丞¶
十月給浙江河南巡邏私鹽南軍兵杖¶
　至二年八月命江浙行省以船五十艘水工千三百¶
　人沿海巡禁私鹽大徳二年六月申嚴陕西運司私¶
　鹽之禁三年四月申嚴江浙兩淮私鹽之禁巡捕官¶
<pb:KR2m0014_WYG_019-57b>¶
　騐所獲遷賞¶
二年九月增鹽户造鹽錢為十貫獨廣西如故¶
罷民間鹽鐡爐竈¶
大徳元年十月免陕西鹽戸差税罷其所給米¶
四年十一月諭兩淮鹽運司設法闗防私鹽并立鹽倉¶
　中書省奏諸處鹽課兩淮為重比年來諸人盗賣私¶
　鹽權豪多帶斤重辦課官吏賄賂交通軍民等官巡¶
　禁不力乞從新設法闗防乃命自四年為始立倉查¶
<pb:KR2m0014_WYG_019-58a>¶
　運撥袋支發以革前弊真州采石依舊設官批騐置¶
　軍巡捉江淮海口私鹽出役處添撥車船附塲閒雜¶
　船隻不許往來灣泊軍民捕盗等官皆用心防禁毋¶
　致私鹽生發至明年正月又以鹽法澁滯命轉運司¶
　官兩員分司上江以整治之仍頒印及驛劵¶
　　(臣/)等謹案元典章又載是年十二月新降鹽法事¶
　　理一淮東揚州淮安以逺就近分立六倉給雇綱¶
　　船設法押運赴塲查盤入倉收貯撥袋發賣客商¶
<pb:KR2m0014_WYG_019-58b>¶
　　納課買引闗鹽依次支付一兩淮嵗課六十五萬¶
　　七十五引例於二月煎燒十月足備春首河開冬¶
　　月水涸止在九個月内通立四十綱每綱設官一¶
　　員分運或月分有煎鹽多寡及河道通塞不一亦¶
　　須於九個月内增虧補足仍預積柴滷雖連陰數¶
　　月不許申報陰雨妨公以為常例一綱船運到鹽¶
　　袋入倉排垜收貯遇客闗鹽添席重包支發不許¶
　　就船兑撥一袋鹽席索運司較勘樣製州縣撥户¶
<pb:KR2m0014_WYG_019-59a>¶
　　催辦諸人不許私造私賣違者决杖五十七倉官¶
　　濫收及故行刁蹬因而受財並以枉法論運官有¶
　　失闗防亦行究治一鹽袋毎引帶席索共四百一¶
　　十斤外餘十斤充在船坐倉走滷折耗短少斤重¶
　　者綱頭船户賠償監運等酌量治罪一煎鹽柴地¶
　　官為分撥初非竈户已業應嚴加禁治富者不得¶
　　多餘冐佔貧者不得典賣耕佃一鹽徒紛亂淮甸¶
　　各於門首粉壁大書犯鹽經㫁賊徒六字官為籍¶
<pb:KR2m0014_WYG_019-59b>¶
　　記姓名毎月㸃名一次務令改過别求生理一在¶
　　先附塲設官局一十七處徃徃夾帶私鹽擾害百¶
　　姓今後附塲十里之内取具見在人户口數責令¶
　　買食官鹽十里之外許令客商興販一賣引支鹽¶
　　每引納中統鈔正課六十五兩帶收二兩五錢綱¶
　　船水脚一兩一錢装鹽席索七錢倉塲子脚錢七¶
　　錢鹽倉一南北商旅齊集之處於本地諸行舗户¶
　　内選到有抵業慎行止無過犯知商賈者充鹽總¶
<pb:KR2m0014_WYG_019-60a>¶
　　部轄專一説合賣鹽交易真州江口設部轄四名¶
　　鄂州龍興潭州江陵吉州等處設二名餘止設一¶
　　名令與買主賣主對面成交每引牙錢不過中統¶
　　鈔一錢私充舞弊者决杖六十七仍各徴中統鈔¶
　　五錠給告人充賞其餘私鹽等條例大約與中統¶
　　至元所定相出入食貨志又言凡鹽商經批騐所¶
　　發賣者所官收批引牙錢其不經批騐所者本倉¶
　　就收之¶
<pb:KR2m0014_WYG_019-60b>¶
七年二月禁内外中書省户部轉運官不得私買鹽引¶
　御史䑓言江浙行省平章阿里左丞髙翥安祐僉省¶
　張裕等詭名買鹽萬五千引增價市於人乞遣省臺¶
　官按問從之至十年五月又禁御史䑓宣慰司亷訪¶
　司官毋置鹽引¶
八年定鹽折草則例¶
　毎年以河間鹽令有司於五月預給京畿郡縣之民¶
　至秋成各騐鹽數輸草以給京師秣馬之用毎鹽二¶
<pb:KR2m0014_WYG_019-61a>¶
　斤折草一束重一十斤嵗用草八百萬束折鹽四萬¶
　引¶
十年正月濬真揚等州漕河令鹽商每引輸鈔二貫以¶
為傭工之費¶
　至十一年武宗即位九月尚書省言傭費計鈔二萬¶
　八千錠今河流已通宜移以賑饑民制可¶
十一年七月江浙湖廣江西河南兩淮屬郡饑於鹽茶¶
課鈔内折粟遣官賑之¶
<pb:KR2m0014_WYG_019-61b>¶
　至十一月中書省言前為江南大水以茶鹽課折收¶
　米賑饑民今因商人輸米中鹽米價騰湧百姓雖獲¶
　小利終為無益議茶鹽之課當如舊從之¶
十二月權制户部鬻鹽引¶
　中書省言今國用甚多帑藏已乏用及鈔母非宜鹽¶
　引向從運司與民為市今權時制宜從户部鬻鹽引¶
　八十萬便詔今嵗姑從所請後勿復行¶
武宗至大元年增鹽課¶
<pb:KR2m0014_WYG_019-62a>¶
　大都鹽自成宗大德七年二月罷大都鹽運司併入¶
　河間至是河間塩增至四十五萬引至仁宗延祐元¶
　年以河間虧課停煎五萬引自是至文宗天歴時皆¶
　嵗辦四十萬引順帝時嵗額三十五萬引餘鹽三萬¶
　引至正三年權免餘鹽三萬引五年權免二萬引八¶
　年减鹽額九年义權免三萬引¶
　山東鹽自成宗元貞元年閏四月都轉運使司布斯¶
　格等增羡鹽鈔四千餘錠命賜衣以旌其能大徳十¶
<pb:KR2m0014_WYG_019-62b>¶
　年增為二十五萬引至是嵗辦正餘鹽為三十一萬¶
　引¶
　河東鹽自元貞元年閏四月陜西行省增羡鹽鈔一¶
　萬二千五百餘錠命賜衣以旌其能大徳十一年增¶
　嵗額為八萬二千引至是又增煎餘鹽為二萬引通¶
　為一十萬二千引至延祐三年以池為雨所壞止辦¶
　課鈔八萬二千餘錠於是晉寜陜西之民改食韋仁¶
　紅鹽懐孟河南之民改食滄鹽五年免河南懐孟南¶
<pb:KR2m0014_WYG_019-63a>¶
　陽三路今嵗陜西鹽課仍授鹽運使暨所臨路府州¶
　縣正官兼知渠堰事責以疏通壅塞六年改陜西運¶
　司為河東解鹽等處都轉運鹽使司直𨽻中書省十¶
　月罷陜西行省所委巡鹽官六十八員添設通判一¶
　一别鑄分司印二又罷撈鹽提領二十員改立提領¶
　所二增餘鹽五百料是年實撈鹽一十八萬四千五¶
　百引至致和元年正月免陜西撈鹽一年二月解州¶
　鹽池黑龍堰壞調番休鹽户修之天厯二年辦課鈔¶
<pb:KR2m0014_WYG_019-63b>¶
　三十九萬五千三百九十五錠¶
　遼陽鹽仍舊至仁宗皇慶二年七月免遼陽大寜路¶
　本年鹽課延祐二年命食鹽人户嵗辦課鈔每兩率¶
　加五¶
　兩淮鹽自元貞元年閏四月河南行省虧兩淮嵗辦¶
　鹽十萬引鈔五千錠遣扎拉爾岱等往鞫實命隨其¶
　罪之輕重治之大德八年以竈户艱辛遣官究議於¶
　舊額六十五萬八千二百引内停煎五萬餘引至是如¶
<pb:KR2m0014_WYG_019-64a>¶
　故至天歴二年額辦正餘鹽九十五萬七十五引計¶
　中統鈔二百八十五萬二百二十五錠其工本鈔亦¶
　自四兩逓增至十兩¶
　兩浙鹽自大徳五年增額為四十萬引至是又增餘¶
　鹽五萬引至延祐六年嵗辦五十萬引七年各運司¶
　鹽課以十分為率收銀一分每銀一錠凖鹽課鈔四¶
　十錠其工本鈔浙西一十一塲正鹽每引逓增至二¶
　十餘兩鹽至二十五兩浙東二十三塲正鹽每引逓¶
<pb:KR2m0014_WYG_019-64b>¶
　增至二十五兩餘鹽至三十兩順帝至正元年免餘¶
　鹽三萬引二年權免額鹽十萬引¶
　　元史王都中傳曰武宗時除兩浙都轉運鹽使未¶
　　上擢海北海南道肅政廉訪使中書省奏國計莫¶
　　重於鹽筴乃如前除鹽亭竈户三年一比附推排¶
　　世祖舊制也任事者恐歛怨乆不舉行都中曰為¶
　　臣子者使皆避謫何以集事乃請於行省徧歴三¶
　　十四塲騐其物力髙下以損益之役既平而課亦¶
<pb:KR2m0014_WYG_019-65a>¶
　　足公私便之至順帝元統初兩淮鹽法乆壞命都¶
　　中以正奉大夫行都轉運鹽使既至叅酌前所行¶
　　於兩浙者次第施行鹽法遂修¶
　　又良吏傳曰王艮除兩浙都轉運使司經歴紹興¶
　　路總管王克敬以計口食鹽不便嘗言於行省未¶
　　報而克敬為轉運使集議欲稍損其額以紓民力¶
　　沮之者以為有成籍不可改艮毅然曰民實寡而¶
　　强賦多民之錢今死徙已衆矣顧重改民籍而輕¶
<pb:KR2m0014_WYG_019-65b>¶
　　棄民命乎且浙右之郡啇賈輻輳未嘗以口計也¶
　　移其所賦散於商旅之所聚實為良法於是議嵗¶
　　減紹興食鹽五千六百引尋有復排前議者艮欲¶
　　辭職去丞相聞之亟遣留艮而議遂定¶
　福建鹽自大徳四年復立鹽運司九年又罷之併入¶
　本道宣慰司十年又立鹽課都提舉司增鹽為十萬¶
　引至是又增至十三萬引四年改立福建鹽運司至¶
　文宗至順元年實辦課三十八萬七千七百八十三¶
<pb:KR2m0014_WYG_019-66a>¶
　錠其工本鈔煎鹽毎引逓增至二十貫曬鹽每引至¶
　一十七貫四錢順帝至元六年以餘鹽五萬作正額¶
　至正三年減餘鹽三萬引¶
　四川鹽仍舊至皇慶元年以竈户艱辛減煎餘鹽五¶
　千引天歴二年辦鹽二萬八千九百一十引計鈔八¶
　萬六千七百三十定至順四年添餘鹽一萬引又帶¶
　辦兩浙運司五千引順帝元統三年權停帶辦¶
　　元史文宗本紀曰至順三年二月卭府有二井宋¶
<pb:KR2m0014_WYG_019-66b>¶
　　舊名曰金鳳茅池天歴初地震鹽水湧溢州民侯¶
　　坤願作什器煮鹽而輸課於官詔四川轉運鹽司¶
　　主之¶
　廣東鹽自大徳四年增至正餘鹽二萬一千九百八¶
　十二引十年又增至三萬引十一年增至三萬五千¶
　五百引至是又增餘鹽一萬五千引至延祐五年又¶
　增為五萬五百五十二引㤗定間減一萬五千引順¶
　帝元統元年仍如制至元二年減五千引¶
<pb:KR2m0014_WYG_019-67a>¶
十月詔凡持内降文記買河間鹽及以諸王駙馬之言¶
至運司者一切禁之持内降文記不由中書者聽運司¶
以聞¶
　先是帝即位中書省言比且賚穆鼎獻寳貨勅以鹽¶
　萬引與之仍許市引九萬竊謂所市寳貨既估其直¶
　止宜給鈔若以引給之徒壞鹽法帝曰此朕自言非¶
　臣下所請其給之勿視為例至是乃有是禁¶
二年十二月增鹽價每引為至大銀鈔四兩廣西者如¶
<pb:KR2m0014_WYG_019-67b>¶
故其煎鹽工本增為至大銀鈔四錢¶
四年十一月賣鹽局令提調正官闗防巡視¶
仁宗皇慶元年二月中書省奏預賣來年鹽引除邉逺¶
中糧外依例十分中收一分銀從之¶
　先是銀一錠折鈔二十錠至是銀一錠折中統鈔二¶
　十五錠¶
延祐五年議違限不納退引者比例科罪免其籍配¶
　時兩浙運司申錢塘縣靈隠寺僧心玘違限不納引¶
<pb:KR2m0014_WYG_019-68a>¶
　部議若依私鹽法㫁罪籍配終非真犯止比例科其¶
　罪¶
六年八月頒鹽法通例¶
　一私鹽事發依律科㫁婦人有犯單衣受刑免徒一¶
　首獲私鹽依例給賞其展轉指出者不凖賞外不及¶
　引者即同一引一闗津渡口縱放私鹽與犯人同罪¶
　一諸犯私鹽淹浥魚蝦竹笋等貨買或自行食用及¶
　博易諸物者照私鹽法科㫁一掃刮鹹土食用及採¶
<pb:KR2m0014_WYG_019-68b>¶
　賣穂草燒灰淋滷者難同私鹽量笞三十七挑擔撑¶
　載受寄為牙引領之人减一等一掃取敲打納官零¶
　鹽食用者笞一十七其拾得無主私鹽不即首告自¶
　行食用者笞二十七一挑擔撑載受寄為牙引領貨¶
　賣私鹽干犯人各比私鹽正犯減等予杖一軍官軍¶
　人恃勢求取官鹽私下貨賣依私鹽法食用及與鹽¶
　之人逓减等㫁决一軍民捕盗提㸃等官獲到私鹽¶
　有受賄脱放虚稱在逃除尅斤重往往止作無犯人¶
<pb:KR2m0014_WYG_019-69a>¶
　私鹽申解更不追究今後但獲有犯人私鹽依例給¶
　賞無犯人者依竊盗例三限捉獲以革奸弊至十月¶
　以發賣魚鹽乆有定例其淹浥魚鮝聽從民便不拘¶
　行鹽之地許各處興販至至順三年十月寜宗即位¶
　定婦人犯私鹽罪著為令¶
七年兩浙建立鹽倉¶
　立杭州等處倉命綱官押船到塲運鹽赴倉收貯客¶
　商就倉支鹽至順帝至正元年十二月又增設嘉興¶
<pb:KR2m0014_WYG_019-69b>¶
　等處倉¶
　　元史曹伯啓傳曰延祐五年伯啟遷司農丞奉使¶
　　至江浙議鹽法罷檢校官置六倉於浙東西設運¶
　　鹽官輸運有期出納有次船户倉吏盗賣漏失者¶
　　有罰歸報著為令¶
　　又王克敬傳曰英宗勵精圖治克敬為監察御史¶
　　㑹議中書堂言兩浙煎鹽户牢盆之役其重者尤¶
　　害民當免其他役從之至㤗定初出為紹興路總¶
<pb:KR2m0014_WYG_019-70a>¶
　管官郡中計口受鹽民困於誅求乃上言乞减鹽五¶
　千引運司弗從因歎曰使我為運使當令越民少蘇¶
　矣尋擢江西亷訪副使轉兩浙鹽運司使者减紹興¶
　民食鹽五千引温州逮犯私鹽者以一婦人至怒曰¶
　豈有逮婦人千百里外與吏卒雜處者汚教甚矣自¶
　今毋得逮婦人建議著為令¶
七年十月申嚴兩淮鹽禁¶
㤗定帝㤗定二年五月罷京師鬻鹽肆十五¶
<pb:KR2m0014_WYG_019-70b>¶
　先是大都每嵗存留鹽數散之米舖發賣尋因冨商¶
　專利於南北二城設局十五處官為賣之至是以局¶
　官綱船人等多有侵盗罷之復從民販賣¶
文宗天厯二年正月復鹽制毎四百斤為引引為鈔三¶
錠¶
　時一嵗總辦鹽二百五十六萬四千餘引課鈔七百¶
　六十六萬一千餘錠¶
　　(臣/)等謹按元典章至大四年各運司鹽引大者不¶
<pb:KR2m0014_WYG_019-71a>¶
　　及三百七八十斤小者止三百三十斤乃定鹽袋¶
　　毎引四百斤若出塲後掣秤短少依條追㫁仍加¶
　　降黜是四百斤本舊制至大間又申明之矣又至¶
　　大二年每鹽一引價用至大銀鈔四兩增舊價三¶
　　之一延祐四年定毎引納中統鈔三錠是每引三¶
　　錠亦近制也而此云復鹽制四百斤鈔三錠葢相¶
　　距十餘年間又不免減尅斤重增多價直之弊矣¶
四月令商賈入粟中鹽¶
<pb:KR2m0014_WYG_019-71b>¶
　時陜西諸路饑賑之不足行省復以此為請從之¶
八月焚四川偽造鹽茶引¶
十月免各處煎鹽竈户雜泛夫役¶
至順二年十一月諸鹽課鈔以十分之一折收銀¶
　先是中書省言國家錢榖嵗入有額而所費浩繁是¶
　以不足天歴二年嘗以鹽賦十分之一折銀納之凡¶
　得銀二千餘錠今請以銀易官帑鈔本給宿衛士卒¶
　從之至是遂折收銀每錠五十兩折鈔二十五錠¶
<pb:KR2m0014_WYG_019-72a>¶
順帝元統二年四月復立鹽局於京師南北城¶
　户部言㤗定二年罷局後未及數載富商髙擡價值¶
　綱船亦復作弊宜依舊置局十五毎局日賣十引設¶
　官二員毎中統鈔一貫買鹽二斤四兩母雜灰土及¶
　權衡不平凡買鹽過十貫者禁之其合賣鹽數令河¶
　間運司四季起赴京厫分給各局如有豪强兼利頻¶
　買局鹽而增價轉售者從提調巡督官痛治之仍令¶
　運司嚴督押運人設法防禁毋縱綱船人等作弊其¶
<pb:KR2m0014_WYG_019-72b>¶
　客商鹽貨從便叅賣從之至至元三年命河間運一¶
　萬五千引每一千引為一綱限三月内赴京厫交卸¶
　至正三年又從監察御史王思誠侯思禮等言自立¶
　鹽局迨今十年法乆弊生在船則侵盜滲漏入局則¶
　和雜灰土名曰一貫二斤四兩實不得一斤之上又¶
　常白鹽一千五百引用船五十艘四月起運官鹽二¶
　萬引用船五十艘七月起運運司所遺之人擅作威¶
　福索截河道南抵臨清北自通州名為和雇實乃强¶
<pb:KR2m0014_WYG_019-73a>¶
　奪凡冨商巨賈之載米粟者達官貴人之載家室者¶
　一槩遮截得賄始放行所拘留者皆貧弱無力之人¶
　既達京厫不得依時交收淹延嵗月鬻妻子質舟楫¶
　者徃往有之此客船所以狼顧不前使京師百物踴¶
　貴者也竊計官鹽二萬引毎引脚價中統鈔七貫總¶
　為鈔三千錠其就支賃房之資短脚之價席草諸物¶
　又在外當時置局設官但為民食貴鹽殊不料官賣¶
　之弊反不如商販之賤豈忍徒費財而使百物貴也¶
<pb:KR2m0014_WYG_019-73b>¶
　宜罷鹽局俟來嵗起運時出榜播告鹽商從便入京¶
　興販若常白鹽所用船五十艘亦宜於江南造小料¶
　般處如數造之既成之後付運司雇人運載庶舟楫¶
　通而商賈集百物賤而鹽亦不貴矣乃罷鹽局聼從¶
　客旅興販惟常白鹽係内府必用之物起運如故¶
是年添設山東巡鹽官¶
　户部言山東運司嵗辦鈔七十五萬餘錠行鹽之地¶
　周圍二萬餘里止運判一員不能遍歴恐私鹽來往¶
<pb:KR2m0014_WYG_019-74a>¶
　侵佔國課向議河間運司定設奏差一十二名巡鹽¶
　官一十六名山東運司設奏差二十四名今宜比河¶
　間例添設巡鹽官減元設奏差十二名從之至二年¶
　二月山東運司等又言臨朐沂水等縣十山九水居¶
　民稀少本係食鹽地後改為行鹽民食貴鹽公私不¶
　便遂增置滕嶧等處十八局如登萊之十五局例於¶
　錢榖官内通行銓注至元二年新城章邱長山鄒平¶
　濟南亦請改為食鹽不從四年八月又於濟南歴城¶
<pb:KR2m0014_WYG_019-74b>¶
　立濵洛鹽倉東西二塲¶
至元元年三月山東河間兩淮福建四處增鹽課一十¶
八萬五千引中書請權罷徵止令催辦正額¶
閏十二月詔四川鹽運司於鹽井仍舊造鹽餘井聽民¶
自造收其課十之三¶
　至二年三月又復四川鹽井之禁¶
二年九月許陕西食韋紅池鹽¶
　御史特穆尔布哈言諸處運司例皆召商發賣惟陕¶
<pb:KR2m0014_WYG_019-75a>¶
　西鹽司散於民户嵗辦二十萬三千一百六十餘錠¶
　前因闗陕旱饑民多流亡至順三年減免十分之四¶
　於今數載尚有虧負葢因物價甚賤而得鈔愈艱有¶
　司無分髙下一槩給散少者不下二三引毎一引收¶
　價三錠雖糶終嵗之糧不酬一引之資又寜夏所産¶
　韋紅鹽池不辦課程除鞏昌等處循例認納乾課從便¶
　食用外其池隣接陕西環州百餘里紅鹽味甘而價¶
　賤解鹽味苦而價貴百姓私相販易不可禁約今後¶
<pb:KR2m0014_WYG_019-75b>¶
　韋紅鹽池宜委官吏監視聽民采取立法抽分毎引¶
　收價鈔三錠自黄河以西從民食用通辦元額課鈔¶
　其帶至黄河東南者同私鹽罪陕西興販解鹽者不¶
　禁乃定以涇州白家河水永為定界聽民食用仍督¶
　軍民官嚴行禁約毋致韋紅二鹽犯境侵課¶
六年八月命兩淮鹽商自建鹽倉¶
　兩淮運司言兩淮鹽法大徳四年始改法立倉至大¶
　以來煎添正額餘鹽通九十五萬七十五引客商運¶
<pb:KR2m0014_WYG_019-76a>¶
　至揚州東闗俱於城河内停泊聽候通放積疊數多¶
　不能以時發放人客商買引闗給勘合赴倉支鹽雇¶
　船脚力每引逺倉該鈔十二三貫近倉不下七八貫¶
　船梢人等又恣為侵盜弊病多端今乞於揚州東闗¶
　城外沿河兩岸聽鹽商自行賃買基地起造倉房支¶
　運鹽袋到橋籍定資次貯置倉内以俟通放臨期用¶
　船載往真州發賣既防侵盜之患可為悠乆之利其¶
　於鹽法非小補也命户部議行之¶
<pb:KR2m0014_WYG_019-76b>¶
至正元年以福建山東俵賣食鹽病民為甚詔行省監¶
察御史等議之¶
　二年六月臣僚言福建課自延祐元年增價鈔為三¶
　錠建延汀邵客商興販福興漳泉抑配民食迄今三¶
　十餘年毎遇催徵貧者質妻鬻子以輸課至無可䂓¶
　措往往逃移他方請革去散賣食鹽之弊聽從客商¶
　八路通行發賣其正額鹽亦宜依廣海鹽價毎引改¶
　為中統鈔三錠從之惟正額鹽價與廣海事例不同¶
<pb:KR2m0014_WYG_019-77a>¶
　命更議¶
　　元史姦臣𫝊曰至元六年碩斯堅擢江浙行省右¶
　　丞福建鹽法久壞詔碩斯堅往究私鬻盗鬻及出¶
　　納之弊至則悉亷得其利弊為罷行之¶
　　又良史傳曰至正十二年盧琦遷永春縣尹減口¶
　　鹽一百餘引¶
二年十月罷兩浙鹽倉¶
　初大徳三年立兩浙鹽運司檢校所四延祐四年罷¶
<pb:KR2m0014_WYG_019-77b>¶
　檢校所立鹽倉官至是兩浙鹽運司言自世祖至元¶
　十三年剏立運司累增至今較之初年引增十倍價¶
　增三十倍課額愈重煎辦愈難兼以行鹽地界所拘¶
　户口有限前時聽從客商就塲支給尋因支查停積¶
　比兩淮之例改法立倉經今二十餘年綱塲倉官任¶
　非其人惟務掊克且淮浙風土不同兩淮跨步四省¶
　課額雖大地廣民多食之者衆可以辦集兩浙居江¶
　枕海煎鹽亭竈散漫海隅行鹽之地裏河則與兩淮¶
<pb:KR2m0014_WYG_019-78a>¶
　隣接海陽則與遼東相通畨舶往來私鹽出没雖有¶
　刑禁難盡防禦因極言鹽法隳壞亭民消廢其弊有¶
　五塲司三十四處元簽竈户一萬七千有餘因水旱¶
　疫癘流徙死亾止存七千有餘抛下額鹽惟勒見户¶
　包煎其弊一也三十五綱船户經行嵗乆奸弊日生¶
　凡遇到塲時私囑官吏司秤人等重其斤兩装為硬¶
　袋出塲後沿途盗賣雜以灰土補其所虧及到所起¶
　之倉倉官司秤人又各受賄既不加辦又不如法秤¶
<pb:KR2m0014_WYG_019-78b>¶
　盤在倉日久又復消折其弊二也嵗辦額鹽凡四十¶
　八萬引兩浙江東凡一千九百六萬餘口每日食鹽¶
　四錢一分八厘總計為四十四萬九千餘引雖賣盡¶
　其數猶剩鹽三萬一千餘引毎年督勒有司騐户請¶
　賣又值荒歉連年流亾者衆兼瀕江並海私鹽公行¶
　各倉停積凡九十餘萬引無從支散其弊三也每季¶
　拘收退引各處提調官不能用心檢舉遂致奸民藏¶
　匿影射執以為慿興販私鹽其弊四也自延祐七年¶
<pb:KR2m0014_WYG_019-79a>¶
　改立杭州等七倉比年來各倉官攅凡遇綱船到倉¶
　必受船户之賄否則生事難留以致停泊河岸侵欺¶
　盗賣其弊五也望叅酌時宜更張法制定為良規至¶
　是丞相托克托奏兩淮食鹽害民為甚合依世祖舊¶
　制革罷見設鹽倉綱運聽從商赴運司買引就塲支¶
　鹽發賣革去派散之弊仍設嘉興紹興温州台州等¶
　路檢校批騐所四處從之¶
　　元史蘇天爵傳曰至正九年為兩浙都轉運使時¶
<pb:KR2m0014_WYG_019-79b>¶
　　鹽法敝甚天爵拯治有方所辦課為八十萬錠及¶
　　期而足¶
三年詔罷民間食鹽¶
　至四年十一月以各郡縣民饑不許抑配食鹽¶
十年十一月罷遼陽濵海民煎熬野鹽¶
十六年二月詔諭山東鹽法軍民毋得阻壞¶
　　礬¶
　元産礬之所在腹裏曰廣平冀寜江浙省曰鉛山邵¶
<pb:KR2m0014_WYG_019-80a>¶
　武湖廣省曰潭州河南省曰廬州河南在廣平者世¶
　祖至元二十八年路鵬舉獻磁州武安縣礬窑一十¶
　所週嵗辦白礬三千斤在潭州者至元十八年李日¶
　新自具工本於瀏陽永興礬塲煎烹每十斤官抽其¶
　二在河南者立礬課所於無為路毎礬一引重三十¶
　斤價鈔五兩文宗天歴元年嵗課腹裏三十二錠二¶
　十五兩八錢江浙省額外四十二兩五錢河南省額¶
　外二千四百一十四錠三十三兩一錢¶
<pb:KR2m0014_WYG_019-80b>¶
　凡礬貨賣訖限十日將引赴所在官司繳納批抹如¶
　違限不繳納者笞四十凡貨賣之處辨課官司隨時¶
　批騐引目依例收稅許令發賣違者杖六十㫁沒一¶
　半其北礬犯界侵奪南礬者罪亦如之凡提㸃正官¶
　禁治不嚴致有私礬生發取招㫁罪几官吏權勢之¶
　家詭名攙買虧官損民依鹽法科㫁¶
　　(臣/)等謹按成宗本紀大徳元年十二月中書省同¶
　　河南平章孛羅歡等言無為礬課初嵗入為鈔止¶
<pb:KR2m0014_WYG_019-81a>¶
　　一百六十錠續增至二千四百錠大率歛富民尅¶
　　吏俸停竈戸工本以足之宜減其數帝令遣人覈¶
　　寔今以食貨志天歴元年嵗課之數考之仍二千¶
　　四百有奇當時無為礬課究未嘗減也¶
　¶
　¶
　¶
　¶
<pb:KR2m0014_WYG_019-81b>¶
　¶
　¶
　¶
　¶
　¶
　¶
　¶
欽定續文獻通考卷十九¶
