# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:22.034491
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷二百三
<pb:KR2m0014_WYG_203-1a>¶
欽定四庫全書¶
欽定續文獻通考卷二百三¶
　帝系考¶
　　公主¶
宋理宗一女¶
　周漢國公主賈貴妃生景定二年下嫁楊太后之姪¶
　孫節度使鎮四年薨諡端孝¶
　　(臣/)等謹按通考已載至寜宗女祁國公主今所採¶
<pb:KR2m0014_WYG_203-1b>¶
　　止理宗一女而已¶
遼太祖一女¶
　濟古爾下嫁淳欽皇后弟蕭舒嚕㓜為奥姑未封而¶
　卒¶
　　遼國史語解曰凡納后即族中選尊者一人當奥¶
　　而坐以主其禮謂之奥姑送后者拜而致敬¶
太宗女¶
　羅卜科下嫁北府宰相蕭思温應厯間封&KR0648;國長公¶
<pb:KR2m0014_WYG_203-2a>¶
　主保寧中進封燕國大長公主綽哈下嫁北府宰相¶
　蕭哈里未封卒¶
　　(臣/)等謹按表云太宗二女考蕭哈里傳曰天禄間¶
　　娶明王安圖女阿雅翁主應厯初察克亂阿雅連¶
　　坐繼娶綽哈翁主本漢書諸侯女之稱故不曰尚¶
　　而曰娶則綽哈當亦非太宗女也今且依表列之¶
　　而據傳以志其誤¶
世宗三女¶
<pb:KR2m0014_WYG_203-2b>¶
　皆懷節皇后生長和克丹下嫁侍中蕭卓琳保寧間¶
　封秦國長公主次觀音下嫁蕭實喇保寜間封晉國¶
　長公主三薩喇下嫁蕭斡里未封卒¶
　　(臣/)等謹按聖宗紀統和元年正月公主和克丹進¶
　　助山陵費四月幸公主和克丹第又懷節皇后傳¶
　　察克作亂時后生䝉古公主方在蓐䝉古公主餘¶
　　無可考¶
景宗四女¶
<pb:KR2m0014_WYG_203-3a>¶
　睿聖皇后生三女長觀音女下嫁北府宰相蕭繼先¶
　初封魏國公主進封齊國景福中封燕國大長公主¶
　次長夀女下嫁宰相蕭巴雅爾封呉國公主統和初¶
　進衛國改魏國長公主三延夀女下嫁蕭恒德封越¶
　國公主薨後追封趙國四淑格渤海妃生下嫁盧俊¶
　不諧改適蕭實訥無封號¶
　　王圻曰按聖宗統和元年二月以皇女長夀公主¶
　　下嫁國舅布希子烏里十月以公主淑格下嫁國¶
<pb:KR2m0014_WYG_203-3b>¶
　　舅詳衮珠克七年四月國舅太師蕭達蘭為子巴¶
　　雅爾請上皇女延夀公主許之今考之公主表所¶
　　適之人不同豈名異而人則一乎此不可曉矣¶
聖宗十四女¶
　長雅克貴妃生(貴妃不/言何氏)下嫁蕭必魯封隨國公主進¶
　秦國興宗時封宋國長公主二伊木沁欽哀皇后生¶
　下嫁蕭綽班改適蕭哈里不諧改適蕭呼敦又不諧¶
　乃適韓國王蕭惠開㤗七年封魏國公主後進秦國¶
<pb:KR2m0014_WYG_203-4a>¶
　長公主改封秦晉國清寧初加大長公主三碩格欽¶
　哀皇后生下嫁蕭孝忠封越國公主進晉國景福初¶
　封晉蜀國長公主清寧初加大長公主四吹巴勒蕭¶
　氏生下嫁蕭孝先封南陽郡主進封公主太平末東¶
　京大延琳反遇害五陶格蕭氏生(與吹巴/勒同母)下嫁蕭揚¶
　魯封長寧郡主進封公主六塔納蕭氏生(與吹巴/勒同母)下¶
　嫁蕭雙寛封平原郡主進封荆國公主七玖格馬氏¶
　生下嫁蕭璉封潯陽郡主進封公主八長夀大氏生¶
<pb:KR2m0014_WYG_203-4b>¶
　下嫁大力秋大力秋坐大延琳事伏誅改適蕭繅固¶
　封臨海郡主進封公主九巴格白氏生下嫁劉三嘏¶
　封同昌縣主進封公主十實格白氏生下嫁奚王蕭¶
　果濟封三河郡主進封公主十一丕紳白氏生下嫁¶
　劉四端封仁夀縣主進封公主十二泰格白氏生下¶
　嫁蕭呼哩十三賽格李氏生下嫁蕭托雲封金鄉郡¶
　主進封公主(按蕭托雲傳主本封金鄉公主/以殺家婢降封郡主與表異)十四興¶
　格艾氏生下嫁蕭旺禄¶
<pb:KR2m0014_WYG_203-5a>¶
興宗二女¶
　皆仁懿皇后生長巴戬下嫁蕭薩巴不諧改適蕭阿¶
　蘇以婦道不脩徙中京又嫁蕭沃聶封魏國公主重¶
　熈末徙封晉國加長公主次烏拉台下嫁蕭額哩頁¶
　封鄭國公主清寧間加長公主夀隆間加大長公主¶
道宗三女¶
　皆宣懿皇后生長色克只下嫁蕭末封鄭國公主咸¶
　雍中徙封魏國二嘉哩下嫁蕭托卜嘉封齊國公主¶
<pb:KR2m0014_WYG_203-5b>¶
　進趙國三托里下嫁蕭綽哈綽哈得罪離之改適蕭¶
　特黙初封越國公主乾統初進封秦晉大長公主又¶
　徙封梁宋國從天祚出奔後為金人所獲¶
　　公主表曰托卜嘉坐昭懷太子事被害其弟額都¶
　　温欲逼尚嘉哩公主公主以其黨伊蘇惡之未幾¶
　　額都温伏誅天祚初伊蘇用事公主每以匡救為¶
　　心竟誅伊蘇¶
昭懷太子一女¶
<pb:KR2m0014_WYG_203-6a>¶
　延夀下嫁蕭罕嘉努封楚國公主徙許國乾統初進¶
　趙國加秦晉國長公主¶
天祚六女¶
　一為額哩音文妃生封蜀國公主元妃(即后/也)生三女¶
　宫人生二女俱闕名凡六人俱為金人所獲¶
　　(臣/)等謹按金史宗望傳曰太祖嘉宗望功以遼蜀¶
　　國公主額哩音賜之又言望宗破遼時遼主女古¶
　　裕額哩音烏里頁大敖拉次敖拉皆降則天祚六¶
<pb:KR2m0014_WYG_203-6b>¶
　　女止缺一人名耳第額哩音外俱不能分考其行¶
　　次及所生母矣¶
　　又按遼代王姫皆下嫁蕭氏之族列傳與表互有¶
　　詳畧如逆臣蕭翰傳天禄二年尚帝妹額伯哩公¶
　　主(疑為義/宗女)蕭呼敦傳與秦國長公主不諧復尚齊¶
　　國公主蕭托果傳應厯初始入侍詔尚樸謹公主¶
　　又蕭奉先傳有駙馬蕭昱之名烈女耶律努妻蕭¶
　　氏傳有其母呼都克公主之語求之表中俱不可¶
<pb:KR2m0014_WYG_203-7a>¶
　　考又據蕭必塔傳尚秦晉王公主蕭阿拉𫝊重熈¶
　　末尚秦晉國公主而蕭托雲之孫額都温尚三韓¶
　　郡王赫嚕女古裕公主則知遼代凡諸王之女亦¶
　　得稱公主也¶
　　附録下嫁屬國主¶
聖宗統和七年以王子帳耶律襄之女封義成公主下¶
嫁夏國王李繼遷(王本作五年又作李繼遷為子/求婚與史異不知何據今從史)興宗¶
景福元年以興平公主下嫁夏國王李德昭子元昊後¶
<pb:KR2m0014_WYG_203-7b>¶
不諧公主薨遣使持詔問之天祚帝乾統二年以族女¶
南仙封成安公主下嫁夏國王李乾順¶
聖宗統和十四年髙麗王治乞為婚姻以駙馬蕭恒德¶
女下嫁之¶
　　王圻曰恒德女不封公主史失之耳¶
聖宗太平元年大食國王遣使為其子䇿格請婚以王¶
子班郎君和索哩女噶老封公主降之¶
　　(臣/)等謹按以上諸公主王圻仿通考漢代下嫁單¶
<pb:KR2m0014_WYG_203-8a>¶
　　于之例題曰和番公主且云西夏髙麗雖遼屬國¶
　　而叛服不常終非所樂與婚也故總謂之和番今¶
　　按漢時婁敬之䇿葢以中國之力不足制外夷故¶
　　借舅甥之情以息干戈之擾遼時西夏髙麗豈能¶
　　與遼抗衡况大食國之更小者乎故仍王本載之¶
　　而削去和番之名且論其時勢之不同如此¶
金太祖女¶
　長名烏嚕下嫁圖克坦定格定格死其弟恭(本名/舍音)强¶
<pb:KR2m0014_WYG_203-8b>¶
　尚之海陵時恭妾呼達譛烏嚕於海陵后被殺一下¶
　嫁實嘉努實嘉努自㓜養於太祖及長以女妻之一¶
　號畢國公主下嫁烏爾古額琳一為梁國大長公主¶
　餘未詳¶
　　(臣/)等謹按烏庫哩元忠傳曰世宗大定十五年元¶
　　忠為大興府有僧犯法皇姑梁國大長公主為請¶
　　元忠不聽世宗為太祖孫則皇姑當為太祖女矣¶
　　世宗本紀大定十八年御史中丞劉仲晦侍御史¶
<pb:KR2m0014_WYG_203-9a>¶
　　李瑜坐失糾察大長公主削官一階大長公主不¶
　　言何國王圻續通考云睿宗妹梁國公主下嫁布¶
　　薩揆考揆本傳世宗大定十五年尚韓國大長公¶
　　主非梁國也¶
　　世戚傳曰圖克坦納喇唐古富察費摩赫舎哩布¶
　　薩皆貴族也天子娶后必於是公主下嫁必於是¶
太宗女¶
　　(臣/)等謹按王圻續通考曰太宗女鄂國公主下嫁¶
<pb:KR2m0014_WYG_203-9b>¶
　　多科阿林今考圖克坦繹傳曰繹祖薩噶爾瑪克¶
　　國初有功授隆安府路合扎穆昆多科阿林眀安¶
　　又曰繹母鄂國公主又曰繹家世貴寵自曾祖照¶
　　至繹尚公主者四世所言止此而已繹父名某鄂¶
　　國公主為何帝女並未詳王圻以多科阿林為人¶
　　名而即以為繹之父又以鄂國主為太宗女皆不¶
　　知其何所據¶
熈宗姊妹(景宣/帝女)¶
<pb:KR2m0014_WYG_203-10a>¶
　景宣皇帝女下嫁圖克坦賽音¶
　　(臣/)等謹按思恭傳父賽音尚熈宗妹當是景宣女¶
　　也¶
熈宗女¶
　一為代國公主下嫁唐古辯一為鄭國公主下嫁富¶
　察鼎夀一為冀國公主(章宗欽懷皇后傳后為鄭國/公主女就食於姨冀國公主)¶
　一為第七女瀋國公主下嫁圖克坦繹一下嫁圖克¶
　坦富均努¶
<pb:KR2m0014_WYG_203-10b>¶
　　(臣/)等謹按富察鼎夀傳其長子希卜蘇凡三尚定¶
　　國景國道國公主皆不知為何帝女王圻本作世¶
　　宗女不知何據又胙王元傳有皇統七年富察額¶
　　古德子尚主事不知所尚何主¶
海陵姊妹(遼王/女)¶
　遼王宗斡女遼國長公主都本下嫁富察阿固岱主¶
　薨繼尚鄧國長公主崔格(二公主内當有一/人即慶宜公主)一為嘉¶
　祥縣主下嫁圖克坦克寧(縣主疑是/後時降號)一為平陽長公¶
<pb:KR2m0014_WYG_203-11a>¶
　主海陵同母女弟也下嫁圖克坦貞(按世宗時降永/平縣主后妃傳)¶
　(稱梁國公主乃章/宗時追封之號)¶
　　(臣/)等謹按富察阿固岱傳不言其子為某富察鼎¶
　　夀傳云鼎夀為海陵女弟慶宜公主子亦不言其¶
　　父為某考后妃傳海陵之嬖徹辰為富察阿固岱¶
　　女海陵姊(與女弟/又不符)慶宜公主所生海陵本紀所載¶
　　同則鼎夀與徹辰同母當即阿固岱之子也苐阿¶
　　固岱傳以遼國公主為海陵姊鄧國公主不言為¶
<pb:KR2m0014_WYG_203-11b>¶
　　姊為妹鼎夀傳以慶宜公主為海陵女弟后妃傳¶
　　又以為海陵姊故不能定慶宜之為遼國為鄧國¶
　　耳王圻續通考以遼國鄧國慶宜為三人則誤矣¶
海陵女¶
　一下嫁烏庫哩誼(誼本名雄名宣宗紀以駙馬/雄名第賜呼沙呼即誼第也)一為¶
　榮國公主下嫁珠蘇爾一下嫁蕭玉子¶
　　圖克坦額哷楚克𫝊曰海陵將弑熈宗欲得額哷¶
　　楚克為内應遂許以女娶其子海陵既立以榮國¶
<pb:KR2m0014_WYG_203-12a>¶
　　公主下嫁其子珠蘇爾又蕭玉傳曰海陵謂玉曰¶
　　朕始得天下常患太宗諸子方强頼社稷之靈卿¶
　　發其奸朕無以報使朕女為卿男婦¶
世宗姊妹¶
　睿宗女楚國長公主下嫁唐古德温冀國長公主下¶
　嫁烏庫哩尼瑪哈¶
世宗女¶
　長為魯國大長公主下嫁烏庫哩元忠(按張景仁傳/言元忠尚豫)¶
<pb:KR2m0014_WYG_203-12b>¶
　(國公主當是公主初/封豫國後進魯國)一為第二女唐國公主下嫁圖¶
　克坦思恭一為息國公主下嫁圖克坦公弼一為第¶
　四女呉國公主下嫁唐古貢一為第五女蜀國公主¶
　下嫁唐古鼎一為第七女宛國公主下嫁烏凌阿復¶
　一為韓國大長公主鄭王永蹈同母妹下嫁布薩揆¶
　一為澤國公主長樂與鄭王謀叛賜自盡一為第十¶
　四女下嫁赫舍哩志寧子諸神努一為衛國公主下¶
　嫁富察通子富色里¶
<pb:KR2m0014_WYG_203-13a>¶
　　(臣/)等謹按諸神努所尚者為第十四女則世宗之女¶
　　固有十餘人也今所搜輯不能得其全矣¶
章宗姊妹¶
　顯宗女鄴國公主下嫁烏庫哩誼誼初尚海陵女海¶
　陵女卒又尚鄴國公主(烏庫哩誼傳鄴/國又云薛國)¶
　　(臣/)等謹按烏庫哩元忠傳其子誼尚顯宗長女薛¶
　　國公主事在大定十八年之前及誼傳又云大定¶
　　二十一年尚顯宗女廣平郡主章宗時進鄴國長¶
<pb:KR2m0014_WYG_203-13b>¶
　　公主合而觀之似薛國鄴國為二人皆誼先後所¶
　　尚也然誼傳云大定八年尚海陵女海陵女卒大¶
　　定二十一年尚廣平郡主則中間又無更尚一主¶
　　之事父子二人之傳互異若此不可解矣¶
衛紹王女¶
　岐國公主歸於元¶
　　(臣/)等謹按宣宗本紀曰貞祐二年奉衛紹王公主¶
　　歸於元餘未詳考元史太祖九年金主求和奉衛¶
<pb:KR2m0014_WYG_203-14a>¶
　　紹王女岐國公主以獻則其國名可徴矣¶
宣宗女¶
　温國公主¶
　　宣宗紀曰帝初即位封皇女温國公主(餘未/詳)¶
　　(臣/)等謹按以上所載諸帝公主皆史有眀文者也¶
　　外此尚有數人史不言何帝女王圻以其時事考¶
　　之而斷以為某帝女者葢以漢唐宋定制帝女為¶
　　公主帝之女兄弟為長公主帝之諸姑為大長公¶
<pb:KR2m0014_WYG_203-14b>¶
　　主金史當亦循此稱謂故耳苐恐遼金諸史未必¶
　　體例畫一若此故統列於後而節録紀傳之文以¶
　　示傳疑云¶
　曹國公主¶
　　(臣/)等謹按世宗紀大定十二年有曹國公主家奴¶
　　犯事之事不言何帝女疑即世宗女¶
　邢國公主下嫁布薩安貞¶
　　(臣/)等謹按布薩揆與其子安貞傳皆言尚邢國公¶
<pb:KR2m0014_WYG_203-15a>¶
　　主而不言何帝女其尚主在章宗時王圻本屬之¶
　　顯宗女者以長公主之名定之耳¶
　郜國公主下嫁烏凌阿琳¶
　　(臣/)等謹按本傳不言何帝女王圻以為章宗女¶
　昇國公主¶
　　(臣/)等謹按章宗紀曰㤗和二年四月幸昇國長公¶
　　主第問疾王圻以為顯宗女¶
　沂國公主¶
<pb:KR2m0014_WYG_203-15b>¶
　　(臣/)等謹按宣宗本紀曰興定三年閏三月以沂國¶
　　公主薨輟朝疑即宣宗女¶
　　又按赫舍哩志寜傳尚梁王宗弼女永安縣主烏¶
　　庫哩布察呼傳尚宋王宗望女昭寜公主實庫則¶
　　知金代諸王之女固亦有稱公主者矣¶
　　又按金史公主世戚皆無表世戚有傳亦不詳備¶
　　凡某帝之有㡬女以及軰行之尊卑長㓜之次序¶
　　生卒之年月徃徃缺畧考熈宗天眷二年八月定¶
<pb:KR2m0014_WYG_203-16a>¶
　　公主郡縣主及駙馬官品其制度亦弗可考當海¶
　　陵弑熈宗後宗室且斬艾殆盡其於公主可知矣¶
　　今據王圻續通考而遍考正史紀傳以補其缺焉¶
　　又按百官志諸王諸公主所封國號皆掌於吏部¶
　　又有封公主之縣號三十樂安清平蓬萊榮安棲¶
　　霞夀光靈仙夀陽鍾秀恵和永寧聞喜秀容宜芳¶
　　真寧嘉祥金鄉華原(志中所列未/符三十之數)今考之諸公主¶
　　封號皆不見¶
<pb:KR2m0014_WYG_203-16b>¶
元太祖女¶
　昌國大長公主浩沁必濟下嫁昌王巴圖巴圖初尚¶
　太祖妹昌國大長公主特穆爾特穆爾卒以浩沁必¶
　濟為繼室趙國大長公主阿拉克必濟下嫁趙王布¶
　頁赫髙昌公主伊埒哈屯下嫁伊都呼巴哩珠阿勒¶
　坦德濟伊都呼者髙昌國主之號也¶
太宗女¶
　蘇哷肯公主下嫁蕭寧忠武王阿禪之孫納罕¶
<pb:KR2m0014_WYG_203-17a>¶
定宗女¶
　趙國大長公主伊哷黙色下嫁布貝赫長子趙王凖¶
　布哈巴克巴噶爾公主下嫁巴哩珠阿勒坦德濟曽¶
　孫伊都呼和爾齊哈喇德濟¶
憲宗女¶
　昌國大長公主巴雅爾罕(和琳傳作巴雅爾/罕表作巴雅爾)下嫁昌¶
　王扎古喇沁次子和琳(表止作適扎古喇/沁子今從𢎞簡録)¶
　　(臣/)等謹按𢎞簡録採劉國傑傳而云其子托歡尚¶
<pb:KR2m0014_WYG_203-17b>¶
　　憲宗女未詳何名今考劉傳托歡乃尚憲宗孫女¶
　　也邵氏之言誤矣¶
世祖姊妹(睿宗/女)¶
　魯國大長公主伊蘇布哈下嫁濟寜忠武王阿禪子¶
　旺沁塔瑪噶公主下嫁北平王鎮國子尼古爾台布¶
　頁赫之從姪也¶
世祖女¶
　烏爾戬公主下嫁和琳從弟布哈(公主表作特濟根/子布哈與和琳傳)¶
<pb:KR2m0014_WYG_203-18a>¶
　(異/)魯國大長公主嚢嘉特章下嫁納沁子額埒春後¶
　又適特穆爾弟曼濟台趙國大長公主伊埓下嫁布¶
　頁赫次子趙王阿爾布哈呼圖克濟延額實公主下¶
　嫁髙麗王王愖(愖後改名暙/又改名昛)成宗即位封皇姑安平¶
　公主¶
　　(臣/)等謹按托音色辰傳曰阿禪之地納沁襲萬戸¶
　　從世祖征伐皆以其子額埒春等十人自從額埒¶
　　春尚鄂勒哲公主(未詳何帝女似世祖女/而無眀文故不載入)鄂勒哲¶
<pb:KR2m0014_WYG_203-18b>¶
　　公主薨繼尚囊嘉特章公主額埒春卒無子其弟¶
　　曰特穆爾襲萬户特穆爾卒其子二人皆㓜乃以¶
　　其弟曼濟台襲萬戸亦尚囊嘉特章公主至成宗¶
　　即位封皇姑魯國大長公主今公主表中乃作初¶
　　適納沁子特穆爾誤矣又表於睿宗女塔瑪噶公¶
　　主作適巴哈弟鄃王尼古爾岱此趙國伊埒公主¶
　　作適巴哈子趙王阿爾布哈巴哈當即布頁赫也¶
　　傳載布頁赫與鎮國為從兄弟尼古爾台係鎮國¶
<pb:KR2m0014_WYG_203-19a>¶
　　之子為布頁赫之從姪與阿爾布哈為再從兄弟¶
　　今表一曰巴哈弟一曰巴哈子亦誤¶
成宗姊妹(裕宗/女)¶
　趙國大長公主呼圖克坦額實下嫁趙王阿爾布哈¶
　子竒爾濟蘇䝉古台公主下嫁岐王拜特穆爾成宗¶
　大德十年封鄄國大長公主仁宗延祐四年加封皇¶
　姑大長公主魯國大長公主納木喀巴拉下嫁曼濟¶
　台為繼室¶
<pb:KR2m0014_WYG_203-19b>¶
　　(臣/)等謹按表以竒爾濟蘇為凖布哈子誤蒙古台¶
　　公主表云鄆國大長公主蒙古台適阿爾布格子¶
　　寧濮郡王昌吉大長公主僧格巴拉適阿爾布格¶
　　子岐王托克托穆爾紀表互異若此未知孰是¶
成宗女¶
　昌國大長公主伊勒噶雅下嫁和琳子昌王阿實克¶
　趙國大長公主阿哩雅實哩下嫁竒爾濟蘇為繼室¶
武宗仁宗姊妹(順宗/女)¶
<pb:KR2m0014_WYG_203-20a>¶
　魯國大長公主僧格喇實下嫁阿勒達爾(即額埒春/之弟特穆)¶
　(爾賜名阿/勒達爾)之長子魯王多阿克巴拉武宗初封皇妹¶
　大長公主仁宗皇慶間封皇姊大長公主天厯間加¶
　號皇姑徽文懿福真夀大長公主¶
　　(臣/)等謹按多阿克巴拉阿勒達爾子也額埒春無¶
　　子故其弟阿勒達爾襲萬户𢎞簡録以多阿克巴¶
　　拉作額埒春長子誤¶
仁宗女¶
<pb:KR2m0014_WYG_203-20b>¶
　庫庫楞公主下嫁托音色辰孫托羅海為繼室¶
㤗定帝姊妹(顯宗/女)¶
　薊國大長公主布達實哩下嫁瀋王(即髙/麗王)王謜(即王/璋也)¶
　　(臣/)等謹按㤗定三年以帝師兄索諾木藏布尚公¶
　　主錫王爵未知所尚何主不可考¶
明宗女¶
　布達錫勒公主順帝至正元年加封皇姊眀恵貞懿¶
　大長公主¶
<pb:KR2m0014_WYG_203-21a>¶
　　𢎞簡録曰順帝紀至元元年封裕羅勒公主為皇¶
　　姊昌國大長公主則疑其為明宗之女也¶
　　(臣/)等謹按以上諸公主皆合紀傳與表而可考其¶
　　為何帝之女者也外此表傳所載有可考其為諸¶
　　皇子之女者并有不可考其為何人女者仍循表¶
　　中諸公主封位合叙於左¶
　　昌國大長公主伊竒喇斯下嫁巴圖子特濟根繼¶
　　室以察喇亦封昌國大長公主(皆不知何帝女公/主表有巴圖諸人)¶
<pb:KR2m0014_WYG_203-21b>¶
　　(傳及𢎞簡/録皆無)又昌國大長公主安圖太宗子庫春女¶
　　下嫁巴圖子繅勒噶(表有繅勒噶/傳有庫春)又有伊孫展公¶
　　主親王阿齊台之女太宗命妻繅勒噶子扎古喇¶
　　沁(傳表/皆有)又有王子賽音珠卜女(𢎞簡録云皇子内/無此名未知何系)¶
　　哈達罕公主下嫁扎古喇沁長子伊埒台(傳有/表無)又¶
　　有憲宗孫女布哷齊公主下嫁和琳為巴雅爾罕¶
　　公主之繼室亦稱昌國大長公主又有紐掄公主¶
　　安西王䝉果勒女下嫁和琳從弟索隆噶(表傳皆/有索隆)¶
<pb:KR2m0014_WYG_203-22a>¶
　　(噶乃和琳從弟布哈之弟也表中/止云和琳弟文木明晰今從傳)又憲宗曽孫女¶
　　滿達勒公主亦下嫁和琳子阿實克為伊埒哈雅¶
　　之繼室(按泰定帝元年封巴拄實哩之繼母為宗/皇妹昌國大長公主今以世次考之憲)¶
　　(之曽孫女與㤗定為姊妹行故亦稱皇妹非顯宗/之女也表傳皆有表中但言憲宗孫女且不言所)¶
　　(適/)又有魯爾干公主下嫁巴哈弟(巴哈即/巴圍)蘇都爾¶
　　格繼室以羅壘公主又有布延庫哩頁額實公主¶
　　下嫁蘇都爾格子布琳濟達又有雅克哈雅公主¶
　　下嫁巴拉實哩又有裕羅勒公主(𢎞簡録疑為/明宗之女)下¶
<pb:KR2m0014_WYG_203-22b>¶
　　嫁巴拉實哩子實喇卜多爾濟(以上表皆有傳皆/無並未詳何帝女)¶
　　凡此皆下嫁巴圖之族而表列之昌國公主位者¶
　　也趙國大長公主額琳沁(木詳何/帝女)下嫁凖布哈子¶
　　嚢嘉特(表有/傳無)又有和和公主下嫁凖布哈弟竒凌¶
　　徹爾(表有傳無布頁赫傳中止有三人曰凖布哈/阿爾布哈珠爾布哈無所謂竒凌徹爾者)¶
　　又有晉王女喇特納巴喇公主下嫁竒爾濟蘇子¶
　　專(竒爾濟蘇/傳有表無)又有阿實克圖嚕公主(不詳何/帝女)下嫁¶
　　阿爾布哈子鄃忠襄王摩和納(表有傳無傳中有事/摩和納襲髙唐王)¶
<pb:KR2m0014_WYG_203-23a>¶
　　(未云/尚主)又有僧格巴拉公主(不詳何/帝女)下嫁囊嘉特子¶
　　滿濟勒噶(表有/傳無)凡此皆阿勒古斯托克塔古哩之¶
　　族而表列之趙國公主位者也魯國長公主鄂勒¶
　　哲(未詳何/帝女)下嫁額埒春(在尚囊嘉特章公主之前/傳表皆有表以額埒春為)¶
　　(旺沁/子誤)太祖孫女色徹肯公主下嫁旺沁弟納沁(表/有)¶
　　(傳/無)又有多爾濟巴勒公主下嫁多阿克巴拉子阿¶
　　哩雅實哩至順間封肅雍賢寧公主(表傳/皆有)又有博¶
　　諾公主下嫁多阿克巴拉弟僧格巴拉至順間封¶
<pb:KR2m0014_WYG_203-23b>¶
　　鄆安大長公主元統元年加號皇姑大長公主(表/傳)¶
　　(皆/有)又有博廸蘇公主(未詳何/帝女)下嫁阿禪裔孫滿濟¶
　　勒噶(表傳/皆有)又有台呼布延圖公主下嫁阿禪次子¶
　　之裔孫綽哈(表傳/皆有)又有鄂克沁公主下嫁和和之¶
　　孫布扎爾(表傳/皆有)又有布爾罕公主下嫁托羅海(在/尚)¶
　　(庫庫楞公主之/前表傳皆有)凡此皆色辰之族而表列之魯國¶
　　公主位者也圖們婁公主下嫁齊呼勒駙馬昂吉¶
　　拜呼公主下嫁齊呼勒孫輝圖駙馬徹辰公主下¶
<pb:KR2m0014_WYG_203-24a>¶
　　嫁圖弟(圖弟疑當作輝圖/弟表中脱去輝字)阿爾布格駙馬大長公¶
　　主僧格巴拉下嫁阿爾布格子岐王托克托穆爾¶
　　(恐有誤詳成宗姊妹/䝉古台公主條下)咱雅巴拉公主下嫁某(表缺/其名)¶
　　(以上皆從傳採載餘/無可徴未詳何帝女)凡此皆表列之鄆國公主位¶
　　者也太宗孫女布爾罕公主下嫁和爾齊哈喇子¶
　　納琳德濟公主薨以其妹巴拜徹爾公主繼之又¶
　　薨復以安西王阿南達女烏爾戬公主尚之(表有/巴爾)¶
　　(珠阿勒坦德/濟傳亦有)又有庫騰太子孫女多爾濟斯滿公¶
<pb:KR2m0014_WYG_203-24b>¶
　　主(表作庫騰/之女誤)下嫁納琳德濟長子特穆爾布哈(表/傳)¶
　　(皆有按葉盛水束日記曰髙昌王世勲碑特穆爾布/哈長子布達實哩嗣髙昌王尚阿哈額森呼圖克)¶
　　(公主令傳/中無有)凡此皆巴爾珠阿勒坦德濟之後而表¶
　　列之髙昌公主位者也世祖孫營王額森特穆爾¶
　　女僕國長公主額琳沁巴勒下嫁髙麗王王燾主¶
　　薨以魏王阿穆爾克女曹國長公主戬通繼之又¶
　　顯宗之子梁王松山女(缺一/字)國公主下嫁燾弟暠¶
　　凡此皆髙麗王妃而表列之髙麗公主位者也又¶
<pb:KR2m0014_WYG_203-25a>¶
　　有額蘇掄公主位二人額蘇掄公主下嫁阿陶綽¶
　　斯滿公主下嫁阿陶弟呼圖克特黙根公主位三¶
　　人特黙根公主下嫁察呼巴延章公主下嫁察呼¶
　　子額森伊埓肯公主下嫁額森子特們德爾多羅¶
　　干公主位二人多羅干公主下嫁巴圖綽斯滿公¶
　　主下嫁巴圖子阿穆爾圖烈公主位三人圖烈公¶
　　主下嫁阿爾斯蘭子額森布哈巴拜公主下嫁額¶
　　森布哈子哈納德勒特克(缺一/字)公主下嫁哈納德¶
<pb:KR2m0014_WYG_203-25b>¶
　　勒子拉喀雅爾鼐延安公主位六人和拉公主下¶
　　嫁哈達庫庫罕公主下嫁伊木沁世祖孫女托克¶
　　托呼公主下嫁圖們岱爾延安公主下嫁延安王¶
　　額布根又有二公主逸其名一下嫁巴爾黙色一¶
　　下嫁薩蘭皆延安公主位更有僅稱某公主不云¶
　　其位何屬者則有世祖孫女英夀大長公主托克¶
　　托呼(按𢎞簡録云托克托呼元統二年封皇姑英/夀大長公主不詳何帝女公主表内世祖孫)¶
　　(女托克托呼適圖們岱爾又載英夀大/長公主托克托呼亦稱為世祖孫女)鄂勒哲台¶
<pb:KR2m0014_WYG_203-26a>¶
　　公主下嫁永寧王瑪展更有僅稱公主而逸其名¶
　　者八人一下嫁達春一下嫁達春子卓竒雅巴一¶
　　下嫁卓竒雅巴子拜哈喇一下嫁拜哈喇子達巴¶
　　一下嫁塔布岱一下嫁塔布岱曽孫達繖一下嫁¶
　　達繖子哈坦一下嫁哈坦子多歡(以上皆從表採/載餘無可考)¶
　　盖合諸王之女而統稱公主人數繁多記載缺畧¶
　　不可得而詳核矣¶
　　(臣/)等謹按元史云秦漢以來惟帝姫得號公主而¶
<pb:KR2m0014_WYG_203-26b>¶
　　元則諸王之女亦概稱焉故公主表中以所封國¶
　　號為綱前後各公主封號同者皆從類叙王圻續¶
　　通考所載全與表同第考各朝公主皆以某帝為¶
　　綱分代登載不應於元代而獨異其體且公主之¶
　　稱終當以帝之姑姊妹女子子而得至諸王之女¶
　　系屬畧踈者豈宜概稱故仍循各代例以諸帝之¶
　　親屬為綱其系踈與未詳為何帝女者别為類叙¶
　　於後元史於公主有表無傳惟錯見於帝紀及諸¶
<pb:KR2m0014_WYG_203-27a>¶
　　人列傳中𢎞簡録彚為一卷今據之而仍取史文¶
　　校叅其互有疑誤者則稍為訂正云¶
明太祖姊妹¶
　太原長公主下嫁王七一早卒七一贈駙馬都尉曹¶
　國長公主下嫁李貞早卒貞封曹國公¶
　　(臣/)等謹按二公主皆太祖即位後追册為公主者¶
　　王圻續通考云皆太祖姊也¶
　　明史公主列傳曰明制皇姑曰大長公主皇姊妹¶
<pb:KR2m0014_WYG_203-27b>¶
　　曰長公主皇女曰公主皆受金册禄二千石壻曰¶
　　駙馬都尉親王女曰郡主郡王女曰縣主孫女曰¶
　　郡君曽孫女曰縣君元孫女曰鄉君壻皆儀賓郡¶
　　主禄八百石餘逓减有差¶
太祖十六女¶
　長臨安公主洪武九年下嫁韓國公李善長子祺永¶
　樂十九年薨(按王圻續通考曰善長賜/死後公主尋薨與史異)寧國公主孝¶
　慈皇后生洪武十一年下嫁汝南侯梅思祖從子殷¶
<pb:KR2m0014_WYG_203-28a>¶
　永樂時進封長公主宣德時薨(按王圻續通考主後/稱大長公主與春明)¶
　(夢餘録同當不誤但云二十三年/永樂無二十三年王本誤矣)崇寧公主洪武十¶
　七年下嫁牛城未㡬薨(王圻續通考作/第三女未詳)安慶公主寧¶
　國公主同母妹洪武十四年下嫁歐陽倫汝寧公主¶
　洪武十五年下嫁吉安侯陸仲亨子賢(史作陸賈王/圻續通考作)¶
　(陸賢春明夢餘録/亦作賢故從之)懷慶公主成穆孫貴妃生洪武十¶
　五年下嫁永春侯王寧大名公主洪武十五年下嫁¶
　灤城侯李堅宣德元年薨福清公主鄭安妃生洪武¶
<pb:KR2m0014_WYG_203-28b>¶
　十八年下嫁鳳翔侯張龍子麟永樂十五年薨夀春¶
　公主洪武十九年下嫁頴國公傅友德子忠二十一¶
　年薨十公主早薨(王圻續通/考亦未詳)南康公主二十一年下¶
　嫁東川侯胡海子觀正統三年薨(王圻續通考云主/於正統十一年薨)¶
　(與史/異)永嘉公主郭恵妃生洪武二十二年下嫁武定¶
　侯郭英子鎮景㤗六年薨世宗時追諡貞懿十三公¶
　主早薨含山公主髙麗妃韓氏生洪武二十七年下¶
　嫁尹清天順六年薨(王圻續通考十三公主十四公/主皆未詳十四公主即今所書)¶
<pb:KR2m0014_WYG_203-29a>¶
　(含山公/主也)汝陽公主永嘉公主同母妹洪武二十七年¶
　下嫁謝達仁宗即位進稱大長公主寳慶公主太祖¶
　最㓜女永樂時下嫁趙輝(春明夢餘/録作煇)宣徳八年薨(史/載)¶
　(趙輝成化十二年卒與王圻續通考同王/圻續通考云公主於正統中薨與史異)¶
　　傳曰洪武九年二月定制公主未受封者嵗給紵¶
　　絲紗絹布線(紵絲紗羅各一十疋絹頁布棉/布各三十疋綿二百兩見史料)已封¶
　　賜莊田一區嵗徴租一千五百石鈔二千貫春壽¶
　　公主為太祖所愛賜呉江縣田一百二十餘頃皆¶
<pb:KR2m0014_WYG_203-29b>¶
　　上腴嵗入八千石踰他主數倍及薨賜明噐儀仗¶
　　以𦵏¶
　　又曰仁宗即位汝陽公主以屬尊與寧國懐慶大¶
　　名南康永嘉含山寳慶七主皆進稱大長公主自¶
　　後諸帝即位進加長公主大長公主皆如制¶
　福成公主南昌王女慶陽公主蒙城王女皆太祖姪¶
　女洪武元年冊為公主福成主下嫁王克恭慶陽主¶
　下嫁黄琛(慶陽公主王本/云永樂二年薨)¶
<pb:KR2m0014_WYG_203-30a>¶
　　傳曰福成慶陽皆成祖從姊或謂太祖從姊者誤¶
惠帝姊妹(興宗/女)¶
　江都公主洪武二十七年下嫁長興侯耿炳文子璿¶
　洪武時稱江都郡主建文元年進公主永樂初復降¶
　為郡主以憂卒宜倫郡主永樂十五年下嫁于禮第¶
　三公主無考南平郡永樂十五年薨未下嫁¶
　　(臣/)等謹按史言興宗四女第三女無考王圻續通¶
　　考止云二女江都公主為長女第二女未詳其缺¶
<pb:KR2m0014_WYG_203-30b>¶
　　畧多矣¶
成祖五年¶
　永安公主下嫁廣平侯袁容永樂十五年薨(按傳云/永樂十)¶
　(五年主薨停容侯禄宣宗即位復故卒王圻續通/考云主以宣徳元年薨容以宣徳四年卒與史異)永¶
　平公主下嫁富陽侯李讓正統九年薨(王圻續通考/云宣徳初封)¶
　(長公主正統初/加大長公主)安成公主文皇后生下嫁西寧侯宋¶
　晟子琥正統八年薨(按王圻續通考云正統元年進/加大長公主八年薨與史合惟)¶
　(以為下嫁宋/瑛則誤矣)咸寧公主安成主同母妹永樂九年下¶
<pb:KR2m0014_WYG_203-31a>¶
　嫁宋琥弟西寕侯瑛正統元年薨常寧公主下嫁西¶
　平侯沐英子昕正統六年薨¶
　　(臣/)等謹按史載成祖五女王圻續通考作七女永¶
　　安永平二主所載同其安成公主云為成祖第三¶
　　女洪武三十五年下嫁宋瑛又以仁宗女清河公¶
　　主真定公主皆云成祖女清河公主永樂四年下¶
　　嫁駙馬李銘真定公主下嫁駙馬王誼正統十二年¶
　　薨餘二公主無考㨿今明史考之王圻續通考之¶
<pb:KR2m0014_WYG_203-31b>¶
　　訛甚矣¶
仁宗七女¶
　嘉興公主昭皇后生宣徳三年下嫁井源正統四年¶
　薨慶都公主宣徳三年下嫁焦敬正統五年薨清河¶
　公主宣徳四年下嫁李銘八年薨(王圻續通考/誤作成宗女)真定¶
　公主李賢妃生宣徳四年下嫁王誼景泰元年薨(王/圻)¶
　(續通考誤/作成宗女)徳安公主早殤延平公主徳慶公主俱未¶
　下嫁薨¶
<pb:KR2m0014_WYG_203-32a>¶
　　(臣/)等謹按仁宗之女王圻續通考全闕¶
宣宗二女¶
　順徳公主正統元年下嫁石璟(按順徳主傳云璟於/成化十四年奉祀南)¶
　(京踰年卒但書駙馬之卒年王圻續通考主/以八年薨璟以成化十五年卒叅訂相合)常徳公¶
　主章皇后生正統五年下嫁薛桓成化六年薨(王圻/續通)¶
　(考云主於正統十二年/下嫁後進大長公主)¶
英宗八女¶
　重慶公主與憲宗同母天順五年下嫁周景𢎞治十¶
<pb:KR2m0014_WYG_203-32b>¶
　二年薨(按重慶王圻續通考作惠慶史傳云景以𢎞/治八年卒主又後四年而薨王圻續通考作)¶
　(主以𢎞治元年薨景以八年/卒亦異景王圻續通考作璟)嘉善公主王惠妃生成¶
　化二年下嫁兵部尚書王驥孫増𢎞治十二年薨淳¶
　安公主成化二年下嫁蔡震(史於淳安主薨年未詳/王圻續通考云𢎞治十)¶
　(二年薨今考王圻續通考所載駙馬蔡震之卒/年贈官賜諡皆與史合則主之薨年當亦不誤)崇徳¶
　公主楊安妃生成化二年下嫁興濟伯楊善孫偉𢎞¶
　治二年薨(王圻續通考云主/後進大長公主)廣徳公主萬宸妃生成¶
　化八年下嫁樊凱二十年薨宜興公主魏徳妃生成¶
<pb:KR2m0014_WYG_203-33a>¶
　化九年下嫁馬誠正德九年薨隆慶公主髙淑妃生¶
　下嫁游㤗十五年薨嘉祥公主劉妃生成化十三年¶
　下嫁黄鏞十九年薨(王驥孫增王驥傳作其孫添史/料亦作添楊善孫偉楊善傳作)¶
　(其孫増史料亦作増/疑公主傳内有誤)¶
　　(臣/)等謹按王圻續通考崇德廣德宜興嘉慶嘉祥¶
　　皆稱長公主據史𫝊逓列之數宜興爲第六主隆¶
　　慶第七主王圻則以隆慶為六宜興為七¶
景帝一女¶
<pb:KR2m0014_WYG_203-33b>¶
　固安公主英宗復辟降郡主成化五年年已長以閣¶
　臣奏下嫁王憲¶
　　(臣/)等謹按王圻續通考云成化二年下嫁𢎞治四¶
　　年主薨¶
憲宗五女¶
　仁和公主𢎞治二年下嫁齊世羙(王圻續通考/作齊世英)嘉靖¶
　二十三年薨永康公主𢎞治六年下嫁京山侯崔元¶
　(王圻續通考主累進大/長公主嘉靖十一年薨)德清公主𢎞治九年下嫁林¶
<pb:KR2m0014_WYG_203-34a>¶
　岳林岳卒於正德十三年主孀居三十一年始薨長¶
　㤗公主成化二十三年薨仙逰公主𢎞治五年薨¶
　　(臣/)等謹按史傳憲宗止五女王圻云六女長仁和¶
　　次永康次德清皆稱長公主第四女無考五為長¶
　　㤗六為仙逰¶
孝宗三女¶
　太康公主早薨永福公主嘉靖二年下嫁鄔景和(王/圻)¶
　(續通考云嘉/靖四年主薨)永淳公主下嫁謝詔(王圻續通考云嘉/靖元年下嫁未㡬)¶
<pb:KR2m0014_WYG_203-34b>¶
　(主/薨)¶
　　(臣/)等謹按王圻續通考孝宗女全闕而云睿宗有¶
　　四女長寧為長善化為二皆早薨又以孝宗女永¶
　　福為三永安為四永安即下嫁謝詔之永淳主也¶
　　取以相証大不符矣¶
世宗姊妹(睿宗/女)¶
　長宜公主善化公主皆早薨¶
世宗五女¶
<pb:KR2m0014_WYG_203-35a>¶
　常恵公主思柔公主皆早薨寧安公主嘉靖三十四¶
　年下嫁李和歸善公主早薨嘉善公主嘉靖三十六¶
　年下嫁許從誠四十三年薨¶
　　(臣/)等謹按王圻續通考載世宗二女以寧安為成¶
　　平云是長女以嘉善為安泰云是第二女且云安¶
　　泰於隆慶五年薨與史云四十三年薨亦異¶
穆宗六女¶
　蓬萊公主太和公主皆早薨壽陽公主萬厯九年下¶
<pb:KR2m0014_WYG_203-35b>¶
　嫁侯拱長永寧公主下嫁梁邦端萬厯三十五年薨¶
　(按史未詳下嫁之年而但書主於三十五年薨王圻/續通考稱長公主而缺永寧封號云萬厯十年下嫁)¶
　(梁駙馬/文参考)　　(月餘卒以史/駙馬早卒也)瑞安公主神宗同母妹萬¶
　厯十三年下嫁萬煒(王圻續通考/作十五年)崇禎時加大長公¶
　主十七年煒與其庶子長祚𢎞祚皆殉難延慶公主¶
　萬厯十五年下嫁王昺(王圻續通考/作十六年)¶
　　(臣/)等謹按王圻續通考於蓬萊太和二公主外皆¶
　　缺封號其皆稱長公主者在神宗朝固宜然也苐¶
<pb:KR2m0014_WYG_203-36a>¶
　　作穆宗七女而以史所載神宗之女下嫁楊春元¶
　　者亦作穆宗女并稱長公主當有誤¶
神宗十女¶
　榮昌公主萬厯二十四年下嫁楊春元夀寧公主萬¶
　厯二十七年下嫁冉興譲崇禎十七年興讓死於賊¶
　静樂雲和雲夢靈邱仙居㤗順香山天台八公主皆¶
　早薨¶
光宗九女¶
<pb:KR2m0014_WYG_203-36b>¶
　懷淑公主七嵗而薨餘五公主皆早薨寧德公主下¶
　嫁劉有福遂平公主天啟七年下嫁齊賛元樂安公¶
　主下嫁鞏永固¶
　　傳曰當賊䧟都城時樂安公主已薨未葬永固以¶
　　黄繩縛子女五人繋柩旁曰此帝甥也不可汚賊¶
　　手舉劍自刎闔室自焚死¶
　　(臣/)等謹按春明夢餘録云崇禎初追封皇姊悼淑¶
　　公主至辛巳年五月御札追封慎嬪所生皇十妹¶
<pb:KR2m0014_WYG_203-37a>¶
　　為悼温公主是年七月又定十妹名徽姃九妹名¶
　　徽妱明史中皆不載¶
熹宗二女¶
　皆早世¶
愍帝六女¶
　坤儀公主周皇后生早薨長平公主年十六選周顯¶
　尚主未婚都城䧟帝揮劍斫斷主左臂又斫昭仁公主¶
　越五日長平主復甦¶
<pb:KR2m0014_WYG_203-37b>¶
大清順治二年上書願歸空門¶
詔不許命顯復尚故主踰年病卒¶
賜𦵏餘三公主早世無考¶
　　(臣/)等謹按春明夢餘録載崇禎時皇女樂安長公¶
　　主名徽娖樂安既為長公主徽娖之名亦與徽姃¶
　　徽妱相類則當即光宗女而下嫁鞏永固者也乃¶
　　稱為皇女且與愍帝子慈炯慈照同列誤矣¶
欽定續文獻通考卷二百三¶
