# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:19.875783
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷一百十九
<pb:KR2m0014_WYG_119-1a>¶
欽定四庫全書¶
欽定續文獻通考卷一百十九¶
　樂考¶
　　散樂百戲¶
宋¶
　　周宻齊東野語曰州郡遇聖節錫宴率命猥奴數¶
　　十羣舞於庭作天下太平字而唐樂府雜録云舞¶
　　有字以舞人亞身於地布成字也王建宫詞云羅¶
<pb:KR2m0014_WYG_119-1b>¶
　　衫葉葉繡重重金鳳銀鵝各一樷每遍舞頭分兩¶
　　向太平萬嵗字當中則此事由來久矣¶
　　俞琰席上腐談曰嚮見官妓舞柘枝戴一紅物體¶
　　長而頭尖儼如角形想即是今之罟姑也瑣碎録¶
　　云柘枝舞本北魏拓拔之名易拓為柘易拔為枝¶
　　葉少藴避暑録話曰仁廟初即位秋宴百戲有縁¶
　　撞竿者忽墜地碎其骨死上惻然憐之命以金帛¶
　　厚賜其家且詔自是撞竿減去三之一晏元獻作¶
<pb:KR2m0014_WYG_119-2a>¶
　　詩紀之曰君王特賜推溝念詔截危竿横賜錢余¶
　　往在從班侍宴時見百戲撞竿纔二丈餘與外間¶
　　絶不同一老中貴人為余言後閲元獻詩果見之¶
　　廟號稱仁信哉¶
　　又曰丁仙現自言及見前朝老樂工間有優諢及¶
　　人所不敢言者不徒為諧謔往往因以達下情故¶
　　仙現亦時時效之非為優戲則容貌儼如士大夫¶
遼¶
<pb:KR2m0014_WYG_119-2b>¶
　　樂志曰漢武帝以李延年典樂府稍用西凉之制¶
　　今之散樂俳優歌舞雜進往往有漢樂府之遺聲¶
　　晉天福三年遣劉煦以伶官來歸遼有散樂葢由¶
　　此矣¶
　　冊皇后呈百戲角觝戲馬以為樂¶
　　皇帝生辰酒一行&KR1227;篥起歌酒二行歌手伎入酒¶
　　三行琵琶獨彈餅茶致語食入雜劇進酒四行(闕/)¶
　　酒五行笙獨吹鼓笛進酒六行筝獨彈築毬酒七¶
<pb:KR2m0014_WYG_119-3a>¶
　　行歌曲破角觝¶
　　曲宴宋國使酒一行&KR1227;篥起歌酒二行歌酒三行¶
　　歌手伎入酒四行琵琶獨彈餅茶致語食入雜劇¶
　　進酒五行(闕/)酒六行笙獨吹合法曲酒七行筝獨¶
　　彈酒八行歌撃架樂酒九行歌角觝¶
　　散樂以三音該三才之氣四氣調四時之氣應十¶
　　二管之數截竹為四竅之笛以叶音聲而被之絃¶
　　歌三音天音揚地音抑人音中皆有聲無文四時¶
<pb:KR2m0014_WYG_119-3b>¶
　　春聲曰平夏聲曰上秋聲曰去冬聲曰入¶
　散樂器&KR1227;篥　簫　笛　笙　琵琶　五絃　箜篌¶
　　筝　方響　杖鼓　第二鼓　第三鼓　腰鼓¶
　大鼓　鞚　拍板¶
　　契丹國志曰國主吹角為號衆則頓舍環遶穹廬¶
　　又曰每嵗七月上旬入山射鹿夜半令獵人吹角¶
　　做鹿鳴鹿既集而射之¶
　　三月三日國人以木雕為兎分兩朋走馬射之先¶
<pb:KR2m0014_WYG_119-4a>¶
　　中者勝其負朋下馬跪奉勝朋人酒勝朋於馬上¶
　　接盃飲之北呼此節為陶拉噶爾布¶
　　成徳渌水亭雜識曰遼曲宴宋使酒一行&KR1227;篥起¶
　　歌酒三行手伎入酒四行琵琶獨彈然後食入雜¶
　　劇進以吹笙彈筝歌撃架樂角觝王介甫詩𣵠州¶
　　沙上飲盤桓看舞春風小契丹盖紀其事也至范¶
　　致能北使有鷓鴣天詞亦云休舞銀貂小契丹蒲¶
　　堂賓客盡闗山則金源宴賓或襲為故事未可定¶
<pb:KR2m0014_WYG_119-4b>¶
　　耳¶
太宗天顯四年正月朔宴羣臣及諸國使觀俳優角觝¶
戲¶
五年五月射栁於行在¶
六年閏五月射栁於近郊¶
七年六月觀角觝戲¶
㑹同三年五月以端午宴群臣及諸國使命囬鶻燉煌¶
二使作本俗舞俾諸使觀之¶
<pb:KR2m0014_WYG_119-5a>¶
穆宗應厯三年三月如應州擊鞠¶
十九年正月與羣臣為葉格戲¶
聖宗統和元年七月上與諸王分朋擊鞠¶
十二月燃萬魚燈於雙溪¶
四年十月上與大臣分朋擊鞠¶
六年八月皇太后幸韓徳譲帳厚加賞賚命從臣分朋¶
雙陸以盡歡¶
七年四月諌議大夫馬得臣以帝好擊毬上疏諌¶
<pb:KR2m0014_WYG_119-5b>¶
　　奏畧曰臣伏見陛下聴朝之暇以擊毬為樂臣思¶
　　此事有三不宜上下分朋君臣争勝君得臣奪君¶
　　輸臣喜一不宜也往來交錯前後遮約争心競起¶
　　禮容全廢若貪月杖誤拂天衣臣既失儀君又難¶
　　責二不宜也輕萬乘之貴逐廣塲之娛地雖平至¶
　　為堅确馬雖良亦有驚蹶或因奔擊失其控御聖¶
　　體寧無虧損太后豈不驚懼三不宜也望陛下念¶
　　繼承之重止危險之戲疏奏大嘉納之¶
<pb:KR2m0014_WYG_119-6a>¶
開泰七年八月行大射栁之禮¶
太平元年十月幸通天觀觀魚龍曼衍之戲¶
興宗景福元年七月帝召晋王蕭布庫等飲博夜分乃¶
罷丁未擊鞠¶
重熈五年四月帝與大臣分朋擊鞠¶
七年十二月召善擊鞠者數十人於東京令與近臣角¶
勝帝臨觀之¶
十年四月以東京留守蕭薩巴言弛東京擊鞠之禁¶
<pb:KR2m0014_WYG_119-6b>¶
十月以皇子庫魯噶里生北宰相駙馬賽音巴寜迎帝¶
至其第飲宴帝命衛士與漢人角觝為樂¶
十五年四月禁五京吏民擊鞠¶
天祚天慶二年九月射獲熊宴羣臣帝親御琵琶¶
金太祖收國元年五月拜天射栁故事五月五日七月¶
十五日九月九日拜天射栁嵗以為常¶
　　樂志曰金因遼舊俗以重五中元重九日行拜天¶
　　之禮重五於鞠塲中元於内殿重九於都城外其¶
<pb:KR2m0014_WYG_119-7a>¶
　　制刳木為盤如舟状赤為質畫雲鶴文為架髙五¶
　　六尺置盤其上薦食物其中聚宗族拜之若至尊¶
　　則於常武殿築䑓為拜天所重五日質明陳設畢¶
　　百官班俟於毬塲樂亭南皇帝靴袍乘輦宣徽使¶
　　前導自毬塲南門入至拜天䑓降輦至褥位皇太¶
　　子以下百官皆詣褥位宣徽贊拜皇帝再拜上香¶
　　又再拜排食抛盞畢又再拜飲福酒跪飲畢又再¶
　　拜百官陪拜引皇太子以下先出皆如前導引皇¶
<pb:KR2m0014_WYG_119-7b>¶
　　帝囬輦至幄次更衣行¶
　　又曰射栁擊毬之戲亦遼俗也金因之凡重五日¶
　　拜天禮畢挿栁毬塲為兩行當射者以尊卑序各¶
　　以帕識其枝去地約數寸削其皮而白之先以一¶
　　人馳馬前導後馳至以無羽横鏇箭射之既斷栁¶
　　又以手接而馳去者為上斷而不能接去者次之¶
　　或中其青處及中而不能斷與不能中者為負每¶
　　射必伐鼓以助其氣已而擊毬各乘所常習馬持¶
<pb:KR2m0014_WYG_119-8a>¶
　　鞠杖杖長數尺其端如偃月分其衆為兩隊共争¶
　　擊一毬先於毬塲南立雙桓置板下開一孔為門¶
　　而加網為囊能奪得鞠擊入網囊者為勝或曰兩¶
　　端對立二門互相排擊各以出門為勝毬狀小如¶
　　拳以輕韌木枵其中而朱之皆所以習蹺捷也既¶
　　畢賜宴嵗以為常¶
海陵天徳三年正月初造燈山於宫中¶
貞元二年九月常武殿擊鞠令百姓縱觀¶
<pb:KR2m0014_WYG_119-8b>¶
三年六月登寳昌門觀角觝百姓縱觀¶
正隆元年正月乙丑觀角觝戲¶
世宗大定三年五月以重五幸廣樂園射栁命皇太子¶
親王百官皆射勝者賜物有差帝復御常武殿賜宴擊¶
毬自是嵗以為常¶
四年五月旱禁宫中音樂放毬塲役夫¶
六年三月如西京謁太祖廟擊毬百姓縱觀¶
八年擊毬於常武殿司天馬貴中諫曰陛下為天下主守¶
<pb:KR2m0014_WYG_119-9a>¶
宗廟社稷之重圍獵習毬皆危事也前日皇太子墜馬¶
可以為戒願一切罷之帝曰祖宗以武定天下豈以承¶
平遽忘之耶皇統嘗罷此事當時以為非朕所親見故¶
示天下以習武爾¶
章宗明昌元年三月擊毬於西苑百寮㑹觀五月拜天¶
於西苑射栁擊毬縱百姓觀¶
　　(臣/)等謹按章宗為原王時詔習騎鞠完顔守道諫¶
　　曰哀制中未可帝曰此習武備耳自為之則不可¶
<pb:KR2m0014_WYG_119-9b>¶
　　從朕之命庸何傷乎然亦不可數也¶
泰和元年五月擊毬於臨武殿令都民縱觀¶
三年五月以重五拜天射栁帝三發三中四品以上官¶
侍宴魚&KR0872;殿以天氣方暑命兵士甲者釋之¶
七年五月幸東苑射栁十二月詔䇿論進士免試弓箭¶
擊毬¶
承安三年五月射栁擊毬縱百姓觀¶
宣宗貞祐三年七月工部下開封市白牯取皮治御用¶
<pb:KR2m0014_WYG_119-10a>¶
鞠杖珠格筠壽以其家所有鞠杖以進¶
　　筠夀奏畧曰中都食盡逺葉廟社陛下當坐薪懸¶
　　膽之日奈何以毬鞠細物動搖民間使屠宰耕牛¶
　　以供不急之用非所以示百姓也帝不懌擲杖籠¶
　　中明日出筠夀為橋西提控¶
興定四年五月帝擊鞠於臨武殿十二月詔京官許月¶
擊毬者三次以習武事¶
哀宗正大元年六月甲戌宰執請擊鞠帝以新喪不許¶
<pb:KR2m0014_WYG_119-10b>¶
元世祖一日獵還賀勝㕘乘伶人蒙采毳作獅子舞以¶
迎駕輿象驚奔逸不可制勝投身當象前後至者斷靷¶
縱象乘輿乃安勝退創甚帝親撫之遣尚醫尚食視䕶¶
武宗至大二年仲秋之夜武宗與諸嬪妃泛月於禁苑¶
太液池中開宴張樂令宫女披羅曳縠前為八展舞歌¶
賀新凉一曲¶
泰定帝泰定元年二月作佛事命僧百八人及倡優百¶
戲導帝師㳺京城¶
<pb:KR2m0014_WYG_119-11a>¶
至正十四年製天魔舞¶
　時帝荒於游宴以宫女三聖努妙樂努文殊努等一¶
　十六人按舞名為十六天魔首埀髮數辮戴象牙佛¶
　冠身被瓔珞大紅銷金長短裙金雜襖雲肩合袖天¶
　衣綬帶鞋襪各執噶布喇完之器内一人執鈴杵奏¶
　樂又宫女一十一人練槌髻勒帕常服或用唐㡌窄¶
　衫所奏樂用龍笛頭管小鼓筝&KR0793;琵琶笙胡琴響板¶
　拍板以宦者長安拜布哈管領遇宫中讚佛則按舞¶
<pb:KR2m0014_WYG_119-11b>¶
　奏樂宦官受袐密戒者得入餘不得預¶
　　草木子曰元有十六天魔舞盖以珠瓔盛餙美女¶
　　十六人為佛菩薩相而舞¶
　　周憲王元宫詞曰背畨蓮掌舞天魔二八華年賽¶
　　月娥本是河西㕘佛曲把來宫苑席前歌按舞婵¶
　　娟十六人内園樂部每承恩纒頭例是宫中賞妙¶
　　樂文殊(二宫/女名)錦最新隊裡惟誇三聖女清歌妙舞¶
　　世間無御前供奉䝉深寵賜得西洋照夜珠¶
<pb:KR2m0014_WYG_119-12a>¶
　　胡應麟少室山房筆樷曰天魔舞唐時樂王建宫¶
　　詞十六天魔舞袖長不始元末也¶
　　胡兆鳳韞光樓雜志曰元制嵗責高麗貢美女故¶
　　張光弼輦下曲云宫衣新尚髙麗様方領過腰半¶
　　臂裁竊疑明初猶沿元制未改此孝陵有碽妃長¶
　　陵有權妃也¶
　　元氏掖庭記每過上已令諸嬪妃祓於内園迎祥¶
　　亭漾碧池或執蘭蕙或擊毬筑謂之水上迎祥之¶
<pb:KR2m0014_WYG_119-12b>¶
　　樂¶
　　吳萊椀珠伎詩曰椀珠聞自宫掖來長竿寳椀手¶
　　中逥日光正髙竿影直風力旋空珠勢側當時想¶
　　像鼻生葱宛轉白額栽芙蓉筯頭交筯忽神駭矛¶
　　葉舞矛憂伎窮昔人因戲存戒懼後人忘戒但戯¶
　　豫漢朝索撞險還愁晉世桮柈危不寤徘徘徊徊¶
　　奪目睛欹欹傾傾獻玉纓滑涎器從龍堂出輝&KR1841;¶
　　命與鬼骨争君不見王家大娘材藝絶勤政樓前¶
<pb:KR2m0014_WYG_119-13a>¶
　　戲竿折市人歡笑但喧城驚動金吾白挺聲¶
明洪武初勅中書省令天下郡縣舉素志髙潔博古通¶
今之士禮送至京同製樂章有起臨濠開太平削羣雄¶
平幽都龍池宴定封賞大一統守承平等曲命協音律¶
者歌之¶
　　海瑞傳曰瑞為南京右都御史有御史偶陳戲樂¶
　　欲遵太祖法予之杖百師惴恐多患苦之¶
　　劉若愚蕪史曰打稻之戲駕幸無逸殿鐘鼓司扮¶
<pb:KR2m0014_WYG_119-13b>¶
　　農夫饁婦及田畯官吏徵租納税等事¶
　　曾三異同話録曰散樂出周禮注云野人之能樂¶
　　舞者今乃謂之路岐人此皆市井之談入士大夫¶
　　之口而當文之豈可習為鄙俚¶
永樂十一年五月端午節車駕幸東苑觀擊毬射栁分¶
擊毬官為兩朋駙馬都尉廣平侯袁容領左朋寧陽侯¶
陳&KR0375;領右朋自皇太孫而下諸王大臣以次擊射皇太¶
孫連發皆中上大喜射畢命屬對上曰萬方玉帛風雲¶
<pb:KR2m0014_WYG_119-14a>¶
㑹對曰一統山河日月明上喜甚賜名馬錦綺羅紗蕃¶
國布諸王大臣以下擊射中者賜綵幣夏布有差遂命¶
儒臣賦詩賜羣臣宴及鈔帛¶
　　尹直蹇齋瑣綴曰永樂間禁中凡端午重九時節¶
　　㳺賞如剪栁諸樂事翰林儒臣皆小㡌曳撒侍從¶
　　以觀觀畢各獻詩歌詞上親第髙下賞黄封寳楮¶
　　有差至宣徳間猶然¶
十三年五月辛丒端午節上御東苑觀擊毬射栁¶
<pb:KR2m0014_WYG_119-14b>¶
十四年五月丙申端午節御東苑觀擊毬射栁¶
　　周賓所識小編曰永樂時禁中有剪栁之戲即射¶
　　栁也¶
　　彭時筆記曰五月五日賜文武官走驃騎於後苑¶
　　其制一人騎馬執旗引於前一人馳騎出呈藝於¶
　　馬上或上或下或左或右騰擲趫捷人馬相得如¶
　　此者數百騎後乃為胡服臂鷹走犬圍獵狀終塲¶
　　俗名曰走獬觀畢賜宴而囬¶
<pb:KR2m0014_WYG_119-15a>¶
　　葉夢得石林燕語曰金明水戰不復習而諸軍猶¶
　　為鬼神戲謂之旱教¶
憲宗成化十九年中官阿丒善詼諧恒於上前作院本¶
頗有譎諫風時汪直用事勢傾中外一日丑作醉人酗¶
酒一人佯曰某官至酗如故又曰駕至酗亦如故又曰¶
汪太監來矣醉者驚迫帖然傍一人曰駕至不懼而懼¶
汪太監何也曰吾知有汪太監不知有天子矣時王鉞¶
陳鉞媚直丑復作直持雙斧趨蹌而行或問故答曰吾¶
<pb:KR2m0014_WYG_119-15b>¶
將兵惟仗此兩鉞耳問鉞何名曰王鉞陳鉞也上㣲哂¶
孝宗𢎞治三年秋召各畨使入大内看戲獅子¶
十二月禮科給事中王綸言皇祖明訓有曰凡吾平日¶
持身之道無優伶近狎之失無酣歌夜飲之歡伏望皇¶
上丙枕不寐平旦有為獅子可觀也勿縱觀以妨政龍¶
船可遊也勿慢遊以荒政¶
武宗正徳十二年閏十二月立春上迎春於宣府備諸¶
戲劇又飾大車數十輛令僧與婦女數百共載婦女各¶
<pb:KR2m0014_WYG_119-16a>¶
執圓毬車既馳交擊僧頭或相觸而墜上視之大笑以¶
為樂¶
十五年正月立春上迎春於南京備諸戲劇如宣府之¶
為者¶
世宗嘉靖十年更定攛掇百戲於宴時承應¶
熹宗天啓五年正月上傳嚴禁民間舉放花炮流星擊¶
鼓踢毬¶
　畨經厰内官遇萬夀元旦等節於英華殿作佛事卒¶
<pb:KR2m0014_WYG_119-16b>¶
　事之日一人扮韋䭾抱杵畫北立餘披瓔珞鳴鑼鼓¶
　吹海螺諸樂器贊唱經呪¶
愍帝宴玉熈宫作過錦水嬉之戲¶
　　髙士竒金鼇退食記曰玉熈宫在西安裏門街北¶
　　金鼇玉蝀橋之西明愍帝每宴玉熈宫作過錦水¶
　　嬉之戲一日宴次報至汴梁失守親藩被害遂大¶
　　慟而罷自是不復幸玉熈宫矣¶
　　曹静照宫詞口勅傳宣幸玉熈樂工先候九龍池¶
<pb:KR2m0014_WYG_119-17a>¶
　　粧成傀儡新畨戲盡日開簾看水嬉¶
　　鼓吹¶
宋¶
　　吳萊淵穎集曰宋武彛謝翺臯羽故廬陵文公客¶
　　也於是本其造基立極親征遣將東討西伐作為¶
　　鐃歌騎吹等曲文句炫煌音韵雄壯如使人親在¶
　　短簫鼓吹間斯亦足以盡孤臣孽子之心矣初漢¶
　　曲二十二篇魏晉又更造新曲十二篇但頌國家¶
<pb:KR2m0014_WYG_119-17b>¶
　　功徳不言别事大樂氏失職唐栁宗元﨑嶇山谷¶
　　之間亦擬魏晉未及肄樂府今翺又擬夫宗元者¶
　　也鐃歌自日出至上之囬凡十二篇騎吹曲自親¶
　　征至邸吏謁故主凡十篇云¶
　　夢溪筆談曰鼓吹部有拱辰管即古之义手管也¶
　　太宗皇帝賜今名邊兵毎得勝囬則連隊抗聲凱¶
　　歌乃古之遺音也凱歌詞甚多皆市井鄙俚之語¶
　　予在鄜延時製數十曲令士卒歌之今粗記得數¶
<pb:KR2m0014_WYG_119-18a>¶
　　篇其一先取山西十二州别分子將打衙頭囬看¶
　　秦塞低如馬漸見黄河直北流其二天威巻地過¶
　　黄河萬里羗人盡漢歌莫堰横山倒流水從教西¶
　　去作恩波其三馬尾攜琴隨漢車曲聲猶自怨單¶
　　于彎弓莫射雲中雁歸雁如今不寄書其四旗隊¶
　　渾如錦繡堆銀裝背嵬打囬囬先教浄掃安西路¶
　　待向河源飲馬来其五靈武西涼不用圍蕃家總¶
　　待納王師城中半是關西種猶有當時軋吃兒¶
<pb:KR2m0014_WYG_119-18b>¶
遼¶
　　樂志曰鼓吹樂一曰短簫鐃歌樂遼雜禮朝㑹設¶
　　熊羆十二案法駕有前後部鼓吹百官鹵簿皆有¶
　　鼓吹樂¶
　　前部　鼓吹令二人　掆鼔十二　金鉦十二¶
　　大鼓百十二　長鳴百十二　鐃十二　鼔十二¶
　　　歌二十四　管二十四　簫二十四　笳二十¶
　　四¶
<pb:KR2m0014_WYG_119-19a>¶
　　後部　大角百二十　鼔吹丞二人　羽葆十二¶
　　　鼔十二　管二十四　簫二十四　鐃十二¶
　　鼓十二　簫二十四　笳二十四¶
　　右前後鼓吹行則導駕奏之朝會則列仗設而不¶
　　奏¶
　　横吹樂¶
　　横吹亦軍樂與鼓吹分部皆屬鼔吹令¶
　　前部　大横吹百二十　節鼓二　笛二十四¶
<pb:KR2m0014_WYG_119-19b>¶
　　&KR1227;篥二十四　笳二十四　桃皮&KR1227;篥二十四¶
　　掆鼓十二　金鉦十二　小鼓百二十　中鳴百¶
　　二十　羽葆十二　鼓十二　管二十四　簫二¶
　　十四　笳二十四¶
　　後部　小横吹百二十四　笛二十四　簫二十¶
　　四　&KR1227;篥二十四　桃皮&KR1227;篥二十四¶
金¶
　　樂志曰鼓吹樂馬上樂也天子鼓吹横吹各有前¶
<pb:KR2m0014_WYG_119-20a>¶
　　後部部又各分二節金初用遼故物其後雜用宋¶
　　儀海陵遷𦵏及大定十一年鹵簿皆分鼓吹為四¶
　　節其他行幸惟用兩部而已¶
　　前部第一　鼓吹令二人　掆鼓十二　金鉦十¶
　　二　大鼓百二十　長鳴百二十　鐃鼓一十二¶
　　　歌二十四　拱辰管二十四　簫二十四　笳¶
　　二十四　大横吹一百二十¶
　　前部第二　節鼓二　笛二十四　簫二十四¶
<pb:KR2m0014_WYG_119-20b>¶
　　&KR1227;篥二十四　笳二十四　桃皮&KR1227;篥二十四¶
　　掆鼔十二　金鉦十二　小鼓百二十　中鳴百¶
　　二十　羽葆鼓十二　歌二十四　拱辰管二十¶
　　四　簫二十四¶
　　後部第一　鼓吹丞二人　掆鼓三　金鉦三¶
　　羽葆鼓十二　歌二十四　拱辰管二十四　簫¶
　　二十四　節鼓二　鐃鼔十二　歌十六　簫二¶
　　十四　笳二十四　小横吹百二十¶
<pb:KR2m0014_WYG_119-21a>¶
　　後部第二　笛二十四　簫二十四　&KR1227;篥二十¶
　　四　笳二十四　桃皮&KR1227;篥二十四¶
元¶
　　樂志曰太祖初年徵用西夏舊樂其聲樂清厲頓¶
　　挫有唐鼓吹之遺音焉¶
　　草木子曰元朝樂駕行前部用胡駕前用清樂大¶
　　樂其部隊遵依金制駕後用馬軍庫庫隊栁貫馬¶
　　仲珍墓誌銘曰仲珍嘗倣漢魏樂府辭唐栁栁州¶
<pb:KR2m0014_WYG_119-21b>¶
　　新體製皇元鐃歌鼓吹曲十有二將稿之走京師¶
　　冀塵乙夜之覽而未及脫藁¶
明恵帝建文元年國子博士王紳預脩太祖實録獻大¶
明鐃歌鼓吹曲十二章¶
宣宗宣德三年九月帝破烏梁海還楊士竒進鐃歌鼓¶
吹曲詞十二篇¶
景泰六年十月編修黄諫上大明鐃歌鼓吹十四曲頌¶
太祖太宗功德送翰林院收之¶
<pb:KR2m0014_WYG_119-22a>¶
　　唐順之稗編曰漢之大予雅頌黄門鼓吹者其樂¶
　　章無存惟短簫鐃歌二十二曲大率叙戰陳之事¶
　　然明之曰上之囬巡幸之事也上陵祭祀之事也¶
　　朱鷺祥瑞之事也艾如張巫山髙釣竿篇之屬則¶
　　各指其事非專為戰伐也晉魏以來倣漢制為之¶
　　而易其名各述其伐叛討亂肇造區宇之事是晉¶
　　魏以來短簫鐃歌即古雅頌矣雅頌何嘗亡哉書¶
　　曰詩言志歌永言聲依永律和聲盖謂詩者所以¶
<pb:KR2m0014_WYG_119-22b>¶
　　言其心之所向也歌者所以引其言使之長也金¶
　　石絲竹之聲必依循乎所永之言也五凡工尺上¶
　　等字之律所以和樂之聲也歌即詠也詠即永言¶
　　也宋志大樂七失其一曰歌不永言聲不依永律¶
　　不和聲盖金聲舂容失之則重石聲温潤失之則¶
　　輕土聲函胡失之則下竹聲清越失之則髙絲聲¶
　　纎微失之則細革聲隆大失之則洪匏聲叢聚失¶
　　之則長木聲無餘失之則短惟人稟中和之氣而¶
<pb:KR2m0014_WYG_119-23a>¶
　　有中和之聲八音律吕皆以人聲為度言雖永不¶
　　可以愈其聲令歌者或詠一言而濫及數律或章¶
　　句已闋而樂音未終所謂歌不永言也請節其繁¶
　　聲以一聲歌一言且詩言人志詠以為歌五聲隨¶
　　歌是謂依永律吕協奏是謂和聲先儒以為依人¶
　　音而制樂度樂器以寫音樂本效人非人效樂者¶
　　此也今祭祀樂章並隨月律聲不依永以永依聲¶
　　律不和聲以聲和律非古制也¶
<pb:KR2m0014_WYG_119-23b>¶
　¶
　¶
　¶
　¶
　¶
　¶
　¶
欽定續文獻通考卷一百十九¶
