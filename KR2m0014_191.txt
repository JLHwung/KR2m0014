# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:21.680495
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷一百九十一
<pb:KR2m0014_WYG_191-1a>¶
欽定四庫全書¶
欽定續文獻通考卷一百九十一¶
　經籍考¶
　　集(别集三/)¶
明¶
太祖文集二十卷¶
　　(臣/)等謹案焦竑經籍志載太祖文集二十卷又三¶
　　十卷今所存者與竑所列前一本合其三十卷者¶
<pb:KR2m0014_WYG_191-1b>¶
　　未見傳本¶
宣宗詩文一卷¶
　　(臣/)等謹案藝文志載宣宗文集四十四卷今本僅¶
　　存記一首賦一首詩歌詞曲三十九首編為一卷¶
宋濓學士全集三十六卷未刻集(無卷/數)¶
　濓見經類¶
　　(臣/)等謹案濓集三十六卷重刻於嘉靖中其未刻¶
　　集共文三十八篇乃¶
<pb:KR2m0014_WYG_191-2a>¶
　國朝順治乙未濓裔孫實頴得文徴明家所藏舊稿¶
　　擇其全集未載者編為此集¶
劉基誠意伯文集二十卷¶
　基見史類¶
陶安學士集二十卷¶
　安字主靜當塗人元至正中中浙江鄉試入明官江¶
　西行省參知政事¶
宋訥西隱集十卷¶
<pb:KR2m0014_WYG_191-2b>¶
　訥字仲敏滑縣人元至正進士入明為國子助教累¶
　官大學士遷國子監祭酒追謚文恪¶
朱升楓林集十卷¶
　升見經類¶
王褘忠文集二十四卷¶
　褘見史類¶
張以寧翠屏集四卷¶
　以寧見經類¶
<pb:KR2m0014_WYG_191-3a>¶
危素說學齋稿四卷雲林集二卷¶
　素見史類¶
　　(臣/)等謹案黃虞稷千頃堂書目載素文集五十卷¶
　　明代已佚此本乃嘉靖中歸有光從呉氏傳抄其¶
　　文不分卷帙於紙尾記所作年嵗皆在元時有光¶
　　跋稱共一百三十六篇今缺三篇又王懋竑白田¶
　　雜著有是集跋稱賦三贊二銘二頌三記五十有¶
　　一序七十有六共一百三十八首以有光跋為傳¶
<pb:KR2m0014_WYG_191-3b>¶
　　寫之誤然据懋竑所列實止一百三十七首數亦¶
　　不符也¶
唐桂芳白雲集七卷¶
　桂芳一名仲字仲實號白雲歙縣人元至正中任南¶
　雄路學正入明攝紫陽書院山長¶
劉崧槎翁文集八卷詩集八卷¶
　崧字子髙泰和人洪武中以薦累官至吏部尚書¶
林弼登州集二十三卷¶
<pb:KR2m0014_WYG_191-4a>¶
　弼字元凱龍谿人元至正進士入明官登州府知府¶
王鈍野莊集六卷¶
　鈍字士魯太康人元至正進士入明累官户部尚書¶
　後以布政使致仕¶
劉駟愛禮集十卷¶
　駟字宗道龍谿人洪武初以秀才入試第一授都御¶
　史尋坐事徙滇卒門人私謚愛禮先生¶
劉三吾坦齋文集二卷¶
<pb:KR2m0014_WYG_191-4b>¶
　三吾字如孫號坦翁茶陵人洪武中官翰林學士¶
朱善一齋集十六卷¶
　善見經類¶
朱同覆瓿集七卷附録一卷¶
　同字大同休寧人翰林學士升之子洪武中以人材¶
　舉為東宫官尋進禮部侍郎¶
朱右白雲稿五卷¶
　右字伯賢臨海人洪武初召修元史除翰林院編修¶
<pb:KR2m0014_WYG_191-5a>¶
　遷晉府右長史明史文苑傳附見趙壎傳中¶
　　(臣/)等謹案史稱白雲稿本十卷今世所傳僅存五¶
　　卷雜文之後有琴操而無詩¶
張適甘白集六卷¶
　適字子宣蘇州人明初以儒士徴授工部郎中旋放¶
　歸¶
黎貞秫坡稿七卷附録一卷¶
　貞字彦晦號秫坡新㑹人洪武中舉邑訓導不就坐¶
<pb:KR2m0014_WYG_191-5b>¶
　事戌遼東尋放歸明史文苑傳附見孫蕡傳中¶
謝肅宻庵集八卷¶
　肅字原功上虞人洪武中官福建按察司僉事¶
貝瓊清江詩集十卷文集三十一卷¶
　瓊字迋琚一名闕字廷臣崇徳人元末領郷薦明初¶
　徴修元史除國子監助教¶
　　(臣/)等謹案徐象梅兩浙名賢録載瓊集二十卷萬¶
　　厯中刻本止三卷今本凡詩集十卷文集分海昌¶
<pb:KR2m0014_WYG_191-6a>¶
　　集一卷雲間集七卷兩峯集三卷金陵集十卷中¶
　　都稿九卷歸田稿一卷桐鄉金壇所刋¶
蘇伯衡平仲集十六卷¶
　伯衡見子類¶
胡翰仲子集十卷¶
　翰字仲子金華人洪武初以薦為衢州府教授事蹟¶
　具明史文苑傳¶
徐一䕫始豐稿十四卷¶
<pb:KR2m0014_WYG_191-6b>¶
　一䕫見史類¶
王彛常宗集四卷補遺一卷續補遺一卷¶
　彛字常宗其先蜀人後遷嘉定本姓陳氏洪武初以¶
　布衣召修元史尋遷入翰林明史文苑傳附見趙壎¶
　傳中¶
張孟兼白石山房逸稿二卷¶
　孟兼名丁以字行浦江人洪武初徴為國子監學録¶
　與修元史累遷山東按察司副使明史文苑傳附見¶
<pb:KR2m0014_WYG_191-7a>¶
　趙壎傳中¶
孫作滄螺集六卷¶
　作字大雅以字行一字次知江隂人洪武初召修日¶
　厯除翰林院編修尋遷國子監司業明史文苑傳附¶
　見陶宗儀傳中¶
錢宰臨安集六卷¶
　宰字子予號伯均㑹稽人元至正中中甲科明初徴¶
　修禮樂書授國子助教¶
<pb:KR2m0014_WYG_191-7b>¶
童冀尚絅齋集五卷¶
　冀字中州金華人洪武初徴入書館授湖州府教授¶
趙撝謙考古文集二卷¶
　撝謙見經類¶
劉炳彦昺集九卷¶
　炳字彦昺以字行鄱陽人洪武初獻書言事授中書¶
　典籖後除東阿縣知縣明史文苑傳附見王冕傳中¶
髙啟大全集十八卷　鳬藻集五卷¶
<pb:KR2m0014_WYG_191-8a>¶
　啟字季廸長洲人元末避亂居松江之青邱自號青邱¶
　子洪武初召修元史授翰林院國史編修官至戸¶
　部侍郎事蹟具明史文苑傳¶
　　(臣/)等謹案明史載啟所著有吹臺集江館集鳯臺¶
　　集婁江吟稿姑蘇雜咏凡二千餘首自選定為缶¶
　　鳴集十二卷凡九百餘首永樂元年其姪立鏤板¶
　　行之景㤗初徐庸掇拾遺佚合為一編題曰¶
　　大全集劉昌為之序鳬藻集乃古文正統九年監¶
<pb:KR2m0014_WYG_191-8b>¶
　　察御史鄭士昻命教授張素校刋之啟天才髙逸¶
　　實出明一代詩人之上而古文則不甚著名然去¶
　　宋未逺猶有前軰軌度¶
王行半軒集十四卷¶
　行字止仲長洲人洪武初有司延為學校師後坐藍¶
　玉黨伏誅事蹟具明史文苑傳¶
孫蕡西菴集九卷¶
　蕡字仲衍廣東順徳人洪武進士厯任虹縣平原主¶
<pb:KR2m0014_WYG_191-9a>¶
　簿召入為翰林典籍坐藍玉黨伏誅事蹟具明史文苑¶
　傳¶
烏斯道春草齋集十卷附録一卷¶
　斯道字繼善慈谿人洪武初官石龍縣知縣調永新¶
　坐事謫戌定逺尋放還明史文苑傳附見趙壎傳中¶
殷奎强齋集十卷¶
　奎字孝章號强齋崑山人洪武初以薦除咸陽教諭¶
陳謨海桑集十卷¶
<pb:KR2m0014_WYG_191-9b>¶
　謨字一德泰和人洪武初屢聘為江浙考官事蹟具¶
　明史儒林傳¶
王冕竹齋集三卷續集一卷附録一卷¶
　冕字仲章諸暨人明太祖下婺州得之授諮議參軍¶
　事蹟具明史文苑傳¶
呉伯宗榮進集四卷¶
　伯宗名佑以字行金谿人洪武辛未進士第一官至¶
　大學士後降檢討終¶
<pb:KR2m0014_WYG_191-10a>¶
龔斆鵞湖集六卷¶
　斆鉛山人洪武中徴入為四輔官遷國子監司業¶
　　(臣/)等謹案明史不為斆立傳惟太祖本紀載洪武¶
　　十三年置四輔官以儒士王本杜佑龔斆趙民望¶
　　呉源為春夏官又宋訥傳稱訥為祭酒與訥定學¶
　　規者司業王嘉㑹龔斆云¶
鄭本忠安分齋集十卷¶
　本忠自號安分先生鄞縣人洪武中以薦授昌國訓¶
<pb:KR2m0014_WYG_191-10b>¶
　導尋陞秦府教授¶
朱吉三畏齋集四卷¶
　吉字季寧呉縣人洪武初官中書舍人¶
陳誠竹山文集四卷¶
　誠見史類¶
鄭真滎陽外史集七十卷¶
　真字千之鄞縣人洪武中鄉試第一授臨淮縣教諭¶
　陞廣信府教授¶
<pb:KR2m0014_WYG_191-11a>¶
王紳繼志齋集十二卷附録一卷¶
　紳字仲縉義烏人待制褘之仲子建文時官國子博¶
　士¶
練子寧中丞集二卷¶
　子寧名安以字行號松月居士新淦人洪武進士建¶
　文時官左副都御史殉節死¶
方孝孺遜志齋集二十四卷¶
　孝孺見子類¶
<pb:KR2m0014_WYG_191-11b>¶
　　(臣/)等謹案原本凡三十卷拾遺十卷乃黄孔昭謝¶
　　鐸所編此本併為二十四卷則正徳中顧璘守台¶
　　州時所重刋也史稱孝孺殉節後文禁甚嚴其門¶
　　人王稔藏其遺稿宣徳後始稍傳播故其中闕文¶
　　脫簡頗多¶
程通貞白遺稿十卷附顯忠録二卷¶
　通字彦亨貞白其齋名也績溪人洪武中舉應天鄉¶
　試迋對第一授遼府紀善進左長史建文時上書論¶
<pb:KR2m0014_WYG_191-12a>¶
　戰守大計永樂中械詣京師與二子俱論死¶
王叔英静學文集一卷¶
　叔英名原采以字行黄巖人洪武中以薦官漢陽知¶
　縣建文時召為翰林修撰燕兵至書絶命詞自經死¶
　妻金氏及二女并殉¶
　　(臣/)等謹案叔英於乾隆四十一年¶
賜諡忠節¶
周是修芻蕘集六卷¶
<pb:KR2m0014_WYG_191-12b>¶
　是修見子類¶
程本立巽隐集四卷¶
　本立字原道號巽隐桐郷人洪武中以明經擢秦王¶
　府引禮舍人建文時累官右僉都御史燕王立自經¶
　死¶
劉璟易齋集二卷¶
　璟字仲璟青田人誠意伯基之次子洪武中授谷王¶
　府長史燕王立召之不至逮下獄自經死¶
<pb:KR2m0014_WYG_191-13a>¶
　　(臣/)等謹案璟於乾隆四十一年¶
賜謚忠節¶
龔詡野古集三卷¶
　詡字大章崑山人洪武中父詧以言事遣戌詡遂𨽻¶
　軍籍後調守金川門永樂初變姓名遁歸正統間廵¶
　撫周忱屢薦為學官不就¶
張紞冡宰文集一卷¶
　紞見史類¶
<pb:KR2m0014_WYG_191-13b>¶
王逹天逰集十卷¶
　逹見子類¶
黄福忠宣集八卷¶
　福字如錫號後樂翁昌邑人洪武舉人官至南京户¶
　部尚書兼掌兵部機務¶
梁本之坦菴文集八卷¶
　本之名混以字行號坦菴泰和人洪武中為溧陽教¶
　諭改魯王府紀善¶
<pb:KR2m0014_WYG_191-14a>¶
林右公輔集三卷¶
　右字公輔臨海人洪武中官中書舍人進春坊大學¶
　士輔導皇太孫以事謫中都教授¶
解縉文毅集十六卷¶
　縉見子類¶
姚廣孝逃虛子集十一卷　類稿補遺八卷¶
　廣孝長洲人初為僧名道衍字斯道洪武中選侍燕¶
　邸燕王謀逆資其策力居多永樂初乃使復姓賜今¶
<pb:KR2m0014_WYG_191-14b>¶
　名爵至資善大夫太子少師封滎國公¶
梁潜泊菴集十六卷¶
　潜字用之㤗和人洪武時舉人官知縣永樂初累遷¶
　右春坊右贊善陞侍讀¶
王洪毅齋詩文集八卷附録一卷¶
　洪字希範錢塘人洪武進士授行人以薦入翰林由¶
　檢討厯官修撰侍讀明史文苑傳附見林鴻傳中¶
王賔光菴集二卷¶
<pb:KR2m0014_WYG_191-15a>¶
　賔字仲光長洲人隐居奉母以孝行稱¶
胡儼頥菴文選二卷¶
　儼字若思南昌人洪武舉人授華亭教諭永樂初擢¶
　翰林檢討遷國子祭酒洪熙元年加太子賔客致仕¶
　　(臣/)等謹案明藝文志載頤菴集三十卷今本詩文¶
　　各一卷乃後人選本¶
胡廣文穆集二十卷¶
　廣見子類¶
<pb:KR2m0014_WYG_191-15b>¶
髙得暘節菴集八卷續編一卷¶
　得暘字節菴錢塘人洪武中以薦為校官永樂初擢¶
　為宗人府經歴¶
黄淮介菴集十一卷　省愆集二卷¶
　淮見史類¶
趙友同存軒集(無卷/数)¶
　友同字彦如浦江人徙居長洲洪武末官華亭訓導¶
　永樂初用薦授御醫預修永樂大典五經大全諸書¶
<pb:KR2m0014_WYG_191-16a>¶
黄鉞給諌遺稿一卷¶
　鉞字叔揚常熟人建文進士官刑科給事中永樂初¶
　被召投水死¶
陳敬宗澹然集五卷¶
　敬宗字光世號澹然居士慈谿人永樂進士累官國¶
　子監祭酒贈禮部侍郎謚文定¶
羅肅寅菴集三卷外集四卷附録一卷¶
　肅字汝敬以字行號寅菴廬陵人永樂進士官至陜¶
<pb:KR2m0014_WYG_191-16b>¶
　西廵撫¶
羅亨信覺非集十卷¶
　亨信字用實號樂素東莞人永樂進士官至左副都¶
　御史¶
曾棨西墅集十卷¶
　棨字子棨永豐人永樂甲申進士第一官至少詹事¶
章敝質菴文集(無卷/數)¶
　敞字尚文㑹稽人永樂進士由庶吉士授刑部主事¶
<pb:KR2m0014_WYG_191-17a>¶
　官至禮部侍郎¶
魏驥南齋摘稿十卷¶
　驥字仲房號南齋蕭山人永樂時舉人官至南京吏¶
　部尚書謚文靖¶
楊士竒東里全集九十七卷别集四卷¶
　士竒見史類¶
　　(臣/)等謹案别本東里文集二十五卷不及是集之¶
　　半李東陽懐麓堂詩話云楊文貞東里集手自選¶
<pb:KR2m0014_WYG_191-17b>¶
　　擇刻之廣東疑别本即士竒所自定者¶
楊榮文敏集二十五卷¶
　榮見史類¶
柯暹東岡集十卷¶
　暹字啟暉建徳人永樂中領鄉薦與修永樂大典選¶
　入翰林累遷雲南按察使¶
劉髦石潭存稿三卷¶
　髦見經類¶
<pb:KR2m0014_WYG_191-18a>¶
彭百錬若金集二卷¶
　百錬字若金㤗和人永樂進士官至監察御史¶
金㓜孜文靖集十卷¶
　㓜孜見史類¶
孫瑀嵗寒集二卷¶
　瑀字原貞以字行徳興人永樂進士官至兵部尚書¶
夏原吉忠靖集六卷¶
　原吉字維喆湘隂人以鄉薦逰太學授户部主事永¶
<pb:KR2m0014_WYG_191-18b>¶
　樂中官至戸部尚書謚忠靖¶
王直抑菴集十三卷後集三十七卷¶
　直字行儉泰和人永樂進士正統問官吏部尚書謚¶
　文端¶
李時勉古亷集十一卷附録一卷¶
　時勉本名懋以字行安福人永樂進士官至國子監¶
　祭酒謚文敬改謚忠文¶
陳循芳洲集十卷　東行百咏集句九卷附芳洲年譜¶
<pb:KR2m0014_WYG_191-19a>¶
一卷¶
　循字徳遵泰和人永樂乙未進士第一累官至大學¶
　士¶
蕭儀襪線集十五卷¶
　儀字徳容樂安人永樂進士官吏部主事¶
陳衡半隐集十卷¶
　衡字克平淳安人永樂時舉人官亳州學正¶
周敘石溪文集七卷附録一卷¶
<pb:KR2m0014_WYG_191-19b>¶
　敘字功敘吉水人永樂進士官至南京翰林侍講學¶
　士¶
習經尋樂文集二十卷¶
　經字嘉言號寅清居士晩號尋樂翁新喻人永樂進¶
　士官至詹事府詹事¶
曾鶴齡松臞集二十八卷¶
　鶴齡字延年一字延之㤗和人永樂辛丑進士第一¶
　官至侍講學士¶
<pb:KR2m0014_WYG_191-20a>¶
唐文鳯梧岡集八卷¶
　文鳯字子儀號夢鶴歙縣人永樂中以薦授興國縣¶
　知縣改趙府紀善¶
鄭棠道山集六卷¶
　棠字叔美浦陽人永樂中官翰林檢討¶
熊直西澗文集十六卷¶
　直字敬方吉水人永樂時舉人以子槩貴贈右都御史¶
鄭楷鳯鳴後集十卷¶
<pb:KR2m0014_WYG_191-20b>¶
　楷字叔度浦陽人官蜀府左長史¶
曹端月川集一卷¶
　端見子類¶
　　(臣/)等謹案明初理學以端與薛瑄最醇瑄詩文集讀¶
　　書録等皆傳於世而端之遺書散佚幾盡其集亦¶
　　不復存此本為張伯行裒輯殊失編次體例而吉¶
　　光片羽掇拾于散失之餘亦足幸也¶
陳益敝帚集二卷¶
<pb:KR2m0014_WYG_191-21a>¶
　益字啟行號行素髙安人永樂間以六經教授其郷¶
薛瑄文清集二十四卷¶
　瑄見子類¶
劉球兩溪文集二十四卷¶
　球字求樂更字迋振安福人永樂進士授禮部主事¶
　以薦入侍經筵改侍講後忤王振下獄死贈翰林學¶
　士謚忠愍¶
于謙忠肅集十三卷¶
<pb:KR2m0014_WYG_191-21b>¶
　謙字廷益錢塘人永樂進士授御史歴官兵部尚書¶
　英宗復辟為徐有貞石亨等誣䧟棄市成𢎞間追贈¶
　特進光禄大夫上柱國太𫝊謚忠愍萬厯中改謚忠肅¶
馬愉澹軒集七卷¶
　愉字性和臨朐人宣徳丁未進士第一官至禮部侍¶
　郎¶
　　(臣/)等謹案愉詩文没後均皆散佚今本乃成化間¶
　　邢居正等裒集遺篇編次無序又别本澹軒集八¶
<pb:KR2m0014_WYG_191-22a>¶
　　卷則其鄉人遲翔鳯補輯刻之故題曰續刻¶
蕭鎡尚約居士集(無卷/數)¶
　鎡字孟勤㤗和人宣徳進士官至大學士¶
廖莊恭敏佚稿一卷¶
　莊字安止號東山吉水人宣徳進士官至刑部左侍¶
　郎謚恭敏¶
　　(臣/)等謹案莊所著舊名東山居士集後其稿散佚¶
　　同邑李日東及其裔孫仲蔚蒐輯是編僅存什一¶
<pb:KR2m0014_WYG_191-22b>¶
　　别以諭祭文誥敕行狀碑銘附之黄虞稷千頃堂¶
　　書目載莊漁梁集二卷其名又與此不符云¶
李賢古穰集三十卷¶
　賢見史類¶
林文淡軒稿十二卷補遺一卷¶
　文字恒簡莆田人宣徳進士官至太常寺少卿兼翰¶
　林院學士謚襄敏¶
徐有貞武功集五卷¶
<pb:KR2m0014_WYG_191-23a>¶
　有貞初名珵字元玉呉縣人宣德進士官至大學士¶
　封武功伯¶
呉節竹坡文集五卷詩集二十八卷¶
　節字與儉號竹坡安成人宣徳進士官至太常寺卿¶
　兼侍讀學士¶
鍾復雲川文集六卷附鍾同恭愍遺文一卷¶
　復字彦彰號雲川永豐人宣徳進士官至翰林侍講¶
　子同字世京景㤗進士官監察御史以抗疏拷斃於¶
<pb:KR2m0014_WYG_191-23b>¶
　獄¶
姜洪松岡集十一卷¶
　洪字啟洪號松岡樂安人宣徳進士官翰林院修撰¶
倪謙文僖集三十二卷¶
　謙見史類¶
　　(臣/)等謹案李東陽序稱謙所著有玉堂稿一百卷¶
　　上谷稿八卷歸田稿四十二卷南宫稿二十卷又¶
　　有奉使朝鮮之作為遼海編别行於世皆未之見¶
<pb:KR2m0014_WYG_191-24a>¶
　　今本凡三十二卷葢謙所自編于平生著作汰存¶
　　六之一者也¶
韓雍襄毅文集十五卷¶
　雍字永熙呉縣人正統進士官至右僉都御史總督¶
　兩廣謚襄毅¶
陳獻章白沙集九卷¶
　獻章字公甫新㑹人正統間舉人以薦授翰林檢討¶
　追謚文恭事蹟具明史儒林傳¶
<pb:KR2m0014_WYG_191-24b>¶
岳正類博稿十卷附録二卷¶
　正見子類¶
周旋畏菴集十卷¶
　旋字中規號畏菴永嘉人正統丙辰進士第一官至¶
　左春坊左庶子¶
劉定之呆齋集四十五卷¶
　定之見經類¶
劉儼文介公集三十卷¶
<pb:KR2m0014_WYG_191-25a>¶
　儼字宣化吉水人正統壬戌進士第一累官太常寺¶
　少卿春坊大學士掌院事謚文介¶
姚䕫文敏集八卷¶
　䕫字大章桐廬人正統進士官至吏部尚書謚文敏¶
沈彬蘭軒集四卷¶
　彬字原質武康人正統進士官刑部郎中¶
陳宜静軒集十三卷¶
　宜字公宜號静軒㤗和人正統進士官至兵部侍郎¶
<pb:KR2m0014_WYG_191-25b>¶
商輅文毅公集十卷(一名素/菴集)¶
　輅見史類¶
葉盛菉竹堂稿八卷¶
　盛見史類¶
鄭文康平橋稿十八卷¶
　文康字時又號介菴崑山人正統進士絶意仕進平¶
　橋其所居也¶
彭時文憲集四卷¶
<pb:KR2m0014_WYG_191-26a>¶
　時見子類¶
劉珝古直集十六卷¶
　珝字叔温號古直夀光人正統進士官至大學士謚¶
　文和¶
柯濳竹巖詩集一卷文集一卷補遺一卷¶
　潛字孟時號竹巖莆田人景㤗辛未進士第一官至¶
　詹事府少詹事¶
王恕端毅文集九卷¶
<pb:KR2m0014_WYG_191-26b>¶
　恕見經類¶
王㒜文肅集十二卷¶
　㒜見史類¶
王越太傅集二卷¶
　越字世昌濬縣人景泰進士官至兵部尚書以功封¶
　威寕伯贈太傅謚襄敏¶
彭韶恵安集十卷附録一卷¶
　韶見史類¶
<pb:KR2m0014_WYG_191-27a>¶
　　(臣/)等謹案韶所著詩文初名從吾滯稿散佚後嘉¶
　　靖中重刻改題此名又别本恵安公文集七卷乃¶
　　陳時周重編多所刋削其附録一卷則陳獻章等¶
　　贈言及府志傳論也¶
呉宣野菴文集十卷¶
　宣字師尼號野菴崇仁人景泰間舉人授左軍都督府¶
　經歴後陞鎮逺府知府¶
張寧芳洲集二十六卷附讀史録四卷¶
<pb:KR2m0014_WYG_191-27b>¶
　寧見子類¶
　　(臣/)等謹案是集首有夏時正序稱芳洲集四十卷¶
　　又有謝丕續集序稱時正復拾林下之作為四卷¶
　　今本止二十六卷合以所附讀史録共三十卷又¶
　　别本奉使録二卷乃出使朝鮮所作已見芳洲集¶
　　中¶
彭華文思集六卷¶
　華字彦實安福人景泰進士官至吏部侍郎入内閣¶
<pb:KR2m0014_WYG_191-28a>¶
　謚文思¶
徐溥謙齋文録四卷¶
　&KR0270;字時用宜興人景泰進士官至大學士謚文靖¶
邱濬重編瓊臺㑹稿二十四卷¶
　濬見經類¶
　　(臣/)等謹案濬集不一本其門人蔣冕等刻其詩曰¶
　　吟稿續又裒其記序表奏曰類稿嘉靖中鄭廷鵠¶
　　合二稿所載益以所得寫本為十二卷名曰㑹稿¶
<pb:KR2m0014_WYG_191-28b>¶
　　天啟初其裔孫爾榖遴類稿十之二增㑹稿十之¶
　　三併吟稿合刻曰重編㑹稿即此本也¶
陳煒恥菴集十卷¶
　煒字文曜號恥菴閩縣人天順進士官至浙江布政¶
　使¶
左贊桂坡集十五卷¶
　贊字時翊南城人天順進士官至廣東布政使¶
徐貫餘力稿十二卷¶
<pb:KR2m0014_WYG_191-29a>¶
　貫字元一淳安人天順進士官至工部尚書謚康懿¶
鄭環栗菴遺稿二卷¶
　環字瑤夫號栗菴仁和人天順進士官至太常寺少¶
　卿¶
張元楨東白集二十四卷¶
　元楨字廷祥南昌人天順進士官至吏部左侍郎兼¶
　翰林院學士掌詹事府天啟初追謚文裕¶
何喬新椒邱文集四十四卷¶
<pb:KR2m0014_WYG_191-29b>¶
　喬新見經類¶
張悦定菴集五卷¶
　悦字時敏松江華亭人天順進士官至南京兵部尚¶
　書謚莊簡¶
祁順巽川集十六卷附録二卷¶
　順字致和號巽川東莞人天順進士官至江西左布¶
　政使¶
鄭紀東園文集十三卷續編一卷東園詩集續編八卷¶
<pb:KR2m0014_WYG_191-30a>¶
　紀字迋綱號東園仙遊人天順進士官至南京戶部¶
　尚書¶
李東陽懐麓堂集一百卷¶
　東陽見史類¶
彭教東瀧遺稿四卷¶
　教字敷五號東瀧吉水人天順甲申進士第一官翰¶
　林院侍講¶
謝鐸挑溪净稿八十四卷¶
<pb:KR2m0014_WYG_191-30b>¶
　鐸見經類¶
張㤗滄洲集十卷續集二卷¶
　泰字亨父太倉人天順進士官至翰林院修撰事蹟¶
　具明史文苑傳¶
倪岳清谿漫稿二十四卷¶
　岳字舜咨錢塘人徙居上元南京禮部尚書謙之子¶
　天順進士官至吏部尚書謚文毅¶
呉與弼康齋文集十二卷¶
<pb:KR2m0014_WYG_191-31a>¶
　與弼字子傅臨川人天順中以薦授左春坊左諭徳¶
　辭不就事蹟具明史儒林傳¶
謝復西山類稿五卷¶
　復字一陽祁門人呉與弼門弟子¶
陳真晟剩夫集四卷¶
　真晟字晦徳改字剰夫本泉州人以父戌籍遂居漳¶
　州事蹟具明史儒林傳¶
祝淇履坦幽懐集二卷¶
<pb:KR2m0014_WYG_191-31b>¶
　淇字汝淵號夢窓海寕人以子萃貴封刑部主事¶
朱存理樓居雜著一卷野航詩稿一卷野航文稿一卷¶
附録一卷¶
　存理見子類¶
桑悦思元集十六卷¶
　悦見子類¶
文洪淶水集二卷¶
　洪字功大號希素長洲人成化間舉人官淶水縣教諭¶
<pb:KR2m0014_WYG_191-32a>¶
羅倫一峯集十卷¶
　倫字彛正號一峯永豐人成化丙戌進士第一官翰¶
　林院修撰¶
陸簡龍臯文稿十九卷¶
　簡字亷伯號治齋又號龍臯武進人成化進士官至¶
　詹事府少詹事¶
張弼東海文集五卷¶
　弼字汝弼華亭人成化進士官南安府知府事蹟具¶
<pb:KR2m0014_WYG_191-32b>¶
　明史文苑傳¶
程敏政篁墩集九十三卷¶
　敏政見史類¶
　　(臣/)等謹案是集為敏政所自訂據黄虞稷千頃堂¶
　　書目尚有外集十二卷别集二卷行素稿一卷拾¶
　　遺一卷雜著一卷今皆不在此編¶
陸淵之東臯文集十三卷附録一卷¶
　淵之字克深上虞人成化進士官至湖南布政使¶
<pb:KR2m0014_WYG_191-33a>¶
張昇文僖公文集十四卷詩集二十二卷¶
　昇字啟昭南城人成化己丑進士第一官至禮部尚¶
　書¶
　　(臣/)等謹案邵寳序云此書本名柏厓集刻成而賜¶
　　謚之命適至遂以名之然本傳不言有謚或偶漏¶
　　歟¶
屠勲太和堂集六卷¶
　勲字元勲平湖人成化進士官至刑部尚書謚康僖¶
<pb:KR2m0014_WYG_191-33b>¶
呉文度交石類稿三卷¶
　文度字憲之應天人成化進士官至南京户部尚書¶
章懋楓山集四卷附録一卷¶
　懋見子類¶
文林温州集十二卷¶
　林見子類¶
孫需清簡公集二卷¶
　需字孚吉號氷蘗翁徳興人成化進士官至南京吏¶
<pb:KR2m0014_WYG_191-34a>¶
　部尚書謚清簡¶
張旭梅巖小稿三十卷¶
　旭字廷曙休寕人成化間舉人歴官孝豐伊陽高明¶
　知縣¶
馬中錫東田集十五卷　東田漫稿六卷¶
　中錫字天禄號東田故城人成化進士官至左都御¶
　史¶
蘇章滇南行稿四卷附録一卷¶
<pb:KR2m0014_WYG_191-34b>¶
　章字文簡號雲崖餘干人成化進士官延平府知府¶
劉鴻七星詩文存十二卷¶
　鴻字雲表㤗和人居七星㘭因以自號成化間舉人¶
　放遊不仕¶
黄仲昭未軒文集十二卷¶
　仲昭見史類¶
楊守阯碧川文選四卷¶
　守阯字維立號碧川鄞縣人成化進士官至南京吏¶
<pb:KR2m0014_WYG_191-35a>¶
　部左侍郎加尚書銜¶
趙寛半江集十五卷¶
　寛字栗夫號半江呉江人成化進士官至廣東按察¶
　使¶
賀欽醫閭集九卷¶
　欽字克恭其先浙之定海人以戍籍𨽻遼東義州衛¶
　成化進士授戸科給事中事蹟具明史儒林傳¶
周瑛翠渠摘稿七卷補遺一卷¶
<pb:KR2m0014_WYG_191-35b>¶
　瑛見經類¶
儲巏柴墟齋集十五卷¶
　巏字静夫號柴墟泰州人成化進士官至南京吏部¶
　侍郎謚文懿事蹟具明史文苑傳¶
祝萃虛齋先生遺集十卷¶
　萃字維真海寧人成化進士官至廣東布政司參政¶
蔡清虛齋集五卷　文莊集八卷¶
　清見經類¶
<pb:KR2m0014_WYG_191-36a>¶
　　(臣/)等謹案清虛齋集五卷見明藝文志葢正徳間¶
　　葛志貞所輯林俊為之序其後清族孫廷魁重刋¶
　　益以補遺附録釐為八卷名文莊集然冗濫不若¶
　　原本之精擇矣¶
黄瓉雪洲文集十四卷¶
　瓉字公獻儀真人成化進士官至南京兵部侍郎¶
呉寛家藏集七十七卷¶
　寛見史類¶
<pb:KR2m0014_WYG_191-36b>¶
謝遷歸田稿八十卷¶
　遷字于喬餘姚人成化乙未進士第一官至大學士¶
　謚文正¶
　　(臣/)等謹案遷文集前稿嘉靖中倭亂被燬此集乃¶
　　其致仕以後及再召時所作自題曰歸田稿以授¶
　　其子至者也¶
周東雨村集四卷¶
　東字伯震號雨村阜城人成化進士官至大理寺少¶
<pb:KR2m0014_WYG_191-37a>¶
　卿¶
楊循吉松籌堂集十二卷　燈窓末藝一卷　攢眉集¶
一卷¶
　循吉見史類¶
莊㫤定山集十卷¶
　㫤字孔暘江浦人成化進士官南京禮部郎中¶
張詡東所文集十三卷¶
　詡見子類¶
<pb:KR2m0014_WYG_191-37b>¶
李承箕大厓集二十卷附録一卷¶
　承箕字世卿嘉魚人讀書大厓山因以自號成化時¶
　舉人隐居不仕明史儒林傳附見陳獻章傳中¶
王鏊震澤集三十卷¶
　鏊見史類¶
梁儲鬱洲遺稿十卷¶
　儲字叔厚號厚齋晩號鬰洲廣東順徳人成化進士¶
　官至大學士謚文康¶
<pb:KR2m0014_WYG_191-38a>¶
費宏文憲集選要七卷¶
　宏字子充鉛山人成化丁未進士第一官至大學士¶
　謚文憲¶
　　(臣/)等謹案宏所著鵝湖摘稿本二十卷此編乃徐¶
　　階劉同升所選録本也¶
蔣冕湘皋集三十三卷¶
　冕字敬所全州人成化進士官至大學士謚文定¶
林俊見素文集二十八卷奏疏七卷續集十二卷¶
<pb:KR2m0014_WYG_191-38b>¶
　俊字待用號見素莆田人成化進士官至刑部尚書¶
　謚貞肅¶
　　(臣/)等謹案張詡序謂俊手編成集者五十餘卷此¶
　　本共四十七卷數與詡序不符葢後人裒輯非俊¶
　　自編原本又别本西征集無卷數已見全集内¶
張吉古城集六卷¶
　吉字克修號翼齋又曰黙菴曰怡窩晩乃自稱曰古¶
　城餘千人成化進士官至貴州左布政使¶
<pb:KR2m0014_WYG_191-39a>¶
邵寳容春堂前集二十卷後集十四卷續集十八卷别¶
集九卷¶
　寳見經類¶
李堂堇山集十五卷¶
　堂字時升鄞縣人成化進士官至工部右侍郎總理¶
　漕河¶
　　(臣/)等謹案鄞有赤堇山即越絶書所謂赤堇之溪¶
　　涸而出銅者堂居其側故以名集¶
<pb:KR2m0014_WYG_191-39b>¶
丁養浩西軒效唐集録十二卷¶
　養浩字師孟號西軒仁和人成化進士官至雲南布¶
　政使¶
羅玘圭峰文集三十卷¶
　玘字景鳴南城人成化進士官至南京吏部右侍郎¶
　謚文肅事蹟具明史文苑傳¶
呉儼文肅公摘稿四卷¶
　儼字克温宜興人成化進士官至南京禮部尚書謚¶
<pb:KR2m0014_WYG_191-40a>¶
　文肅¶
毛紀鰲峯類稿二十六卷¶
　紀見史類¶
夏鍭赤城集二十三卷¶
　鍭字德樹天台人成化進士官南京大理寺左評事¶
吴廷舉西廵類稿八卷¶
　廷舉字獻臣梧州人成化進士官至南京工部尚書¶
　謚清惠¶
<pb:KR2m0014_WYG_191-40b>¶
石珤熊峯集十卷¶
　珤字邦彦藁城人成化進士官至大學士謚文隱改¶
　謚文介¶
　　(臣/)等謹案朱彛尊明詩綜稱珤所著名恒陽集皇¶
　　甫汸刪定為四卷今本熊峯集乃餘姚孫光惖為¶
　　藁城知縣得别集遺藁於其家又聞梁清標家有¶
　　全藁乃購得續刋共為十卷校舊本頗為賅備又¶
　　别本四卷題作熊峯先生集其名又不同亦非汸¶
<pb:KR2m0014_WYG_191-41a>¶
　　所選也¶
楊亷月湖集四十八卷¶
　亷字方震豐城人成化進士官至南京禮部尚書謚¶
　文恪事蹟具明史儒林傳¶
程楷念齋集十五卷¶
　楷字念齋饒州人成化進士改庶吉士¶
鄒智立齋遺文五卷¶
　智字汝愚合州人成化進士改庶吉士以直言謫廣¶
<pb:KR2m0014_WYG_191-41b>¶
　東石城千戶所吏目¶
史鑑西村集八卷¶
　鑑字明古號西村呉江人隱居不仕¶
　　(臣/)等謹案成𢎞時有兩史鑑其一長洲人𢎞治己¶
　　未進士見太學題名碑其一即明古也¶
　¶
　¶
欽定續文獻通考卷一百九十一¶
