# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:19.813973
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷一百十七
<pb:KR2m0014_WYG_117-1a>¶
欽定四庫全書¶
欽定續文獻通考卷一百十七¶
　樂考¶
　　樂舞¶
宋寧宗廟室奏大安之舞¶
遼文舞六十四人武舞六十四人¶
　　(臣/)謹按遼文武二舞史闕其名不可考矣¶
大樂舞用二十人分四部曰景雲樂舞慶雲樂舞破陣¶
<pb:KR2m0014_WYG_117-1b>¶
樂舞承天樂舞(詳樂/制門)¶
金熙宗皇統間定文舞曰仁豐道洽之舞武舞曰功成¶
治定之舞¶
貞元儀改文舞曰保大定功之舞武舞曰萬國來同之¶
舞¶
世宗大定十一年又有四海㑹同之舞¶
　　(臣/)等謹按禮志云大定七年正月上尊號受册寶¶
　　禮畢上夀文舞奏保大定功之舞武舞奏萬國來¶
<pb:KR2m0014_WYG_117-2a>¶
　　同之舞樂志則云文舞奏功成治定之舞武舞奏¶
　　四海㑹同之舞禮志又云大定十一年十一月郊¶
　　前朝享文舞奏仁豐道洽之舞武舞奏功成治定¶
　　之舞樂志亦云是月郊祀文武奏仁豐道洽之舞¶
　　武舞奏功成治定之舞然又云是月行册禮奏功¶
　　成治定之舞四海㑹同之舞夫貞元改仁豐道洽¶
　　為保大定功功成治定為萬國來同若大定七年¶
　　上夀所用如禮志所載則既沿用之矣如樂志所¶
<pb:KR2m0014_WYG_117-2b>¶
　　載則又獨復功成治定之舊而别改四海㑹同之¶
　　名也四海㑹同義與萬國來同不殊且功成治定¶
　　本属武舞復舊名而移用之文舞於一時觀聴亦¶
　　恐未宜况所復者止及其半耶至十一年郊祀及¶
　　郊前朝享並奏仁豐道洽功成治定是又全革貞¶
　　元之制而復皇統之舊乃同時行册禮所用又作¶
　　功成治定四海㑹同二志自相牴牾駁雜為甚若¶
　　樂志所云大定十一年又有四海㑹同之舞其説¶
<pb:KR2m0014_WYG_117-3a>¶
　　尤疎葢此舞已見大定七年不自十一年始也¶
定二舞先後先文後武¶
　命太常議文武二舞所當先後太常議按唐宋郊廟¶
　之禮並先文後武本朝自行禘祫之禮亦然惟唐韋¶
　萬石建議謂先儒相傳以揖讓得天下則先奏文以¶
　征伐得天下則先奏武當時雖從㝷復改之其以開¶
　元禮先文後武為定¶
　凡大祀設宫縣樂立八佾二舞表於樂前文舞八佾¶
<pb:KR2m0014_WYG_117-3b>¶
　立於縣前表後武舞八佾各為四佾立於縣宫左右¶
　引舞執纛等在前¶
　文舞所執籥翟各六十四武舞所執朱干玉戚各六¶
　十四引舞所執旌二纛二牙杖二單鼗二單鐸二雙¶
　鐸二金鐃二金錞二金鉦二相鼓二雅鼓二¶
元世祖至元三年定宗廟樂舞名文舞曰武定文綏之¶
舞武舞曰内平外成之舞¶
成宗大徳九年定郊祀樂舞名文舞曰崇徳之舞武舞¶
<pb:KR2m0014_WYG_117-4a>¶
曰定功之舞¶
郊祀樂舞¶
　降神文舞(崇徳/之舞)乾寧之曲六成圜鍾宫三成始聴三¶
　鼓(一聲鐘一聲鼓/凡三作後倣此)一鼓稍前開手立二鼓合手退後¶
　三鼓相顧蹲三鼓畢間聲作(二聲鐘/一聲鼓)一鼓稍前舞蹈¶
　二鼓舉左手收左揖三鼓舉右手收右揖四鼓髙呈¶
　手五鼓兩兩相向蹲六鼓稍前開手立七鼓退後俯¶
　伏八鼓舉左手收左揖九鼓舉右手收右揖十鼓稍¶
<pb:KR2m0014_WYG_117-4b>¶
　前開手立十一鼓合手退後躬身十二鼓伏興仰視¶
　十三鼓舞蹈相向立十四鼓復位交籥正蹲十五鼓¶
　躬身受終聴三鼓(止/)黄鍾角一成始聴三鼓一鼓稍¶
　前舞蹈二鼓合手退後三鼓相顧蹲三鼓畢間聲作¶
　一鼓稍前舞蹈二鼓髙呈手三鼓兩兩相向蹲四鼓¶
　舉左手收左揖五鼓舉右手收右揖六鼓稍前開手¶
　七鼓復位正揖八鼓兩兩相向交籥正蹲九鼓復位¶
　立十鼓稍前開手立十一鼓合手退後躬身十二鼓¶
<pb:KR2m0014_WYG_117-5a>¶
　伏興仰視十三鼓舉左手收開手正蹲十四鼓舉右¶
　手收開手正蹲十五鼓躬身受終聴三鼓(止/)太簇徵¶
　一成始聴三鼓一鼓稍前開手立二鼓合手退後三¶
　鼓相顧蹲三鼓畢間聲作一鼓稍前舞蹈二鼓復位¶
　躬身三鼓髙呈手四鼓舉左手收左揖五鼓舉右手¶
　收右揖六鼓兩兩相向交籥正蹲七鼓復位躬身八¶
　鼓舞蹈相向立九鼓復位俯伏十鼓舉左手收左揖¶
　十一鼓舉右手收右揖十二鼓伏興仰視十三鼓舞¶
<pb:KR2m0014_WYG_117-5b>¶
　蹈相向立十四鼓復位交籥正蹲十五鼓躬身受終¶
　聴三鼓(止/)姑洗羽一成始聴三鼓一鼓稍前開手立¶
　二鼓合手退後三鼓相顧蹲三鼓畢間聲作一鼓稍¶
　前舞蹈二鼓復位正揖三鼓髙呈手四鼓推左手收¶
　左揖五鼓推右手收右揖六鼓兩兩相向交籥正蹲¶
　七鼓復位俯伏八鼓舞蹈相向立九鼓復位躬身十¶
　鼓伏興仰視十一鼓舉左手收左揖十二鼓舉右手¶
　收右揖十三鼓舞蹈相向立十四鼓復位交籥正蹲¶
<pb:KR2m0014_WYG_117-6a>¶
　十五鼓躬身受終聽三鼓(止/)¶
　昊天上帝位酌獻文舞(崇徳/之舞)明成之曲黄鍾宫一成¶
　始聴三鼓一鼓稍前開手立二鼓合手退後三鼓相¶
　顧蹲三鼓畢間聲作一鼓稍前舞蹈相向立二鼓復¶
　位相顧蹲三鼓復位開手立四鼓合手正揖五鼓舉¶
　左手收左揖六鼓舉右手收右揖七鼓兩兩相向交¶
　籥正蹲八鼓復位正揖九鼓稍前開手立十鼓退後¶
　俯伏十一鼓稍前開手立十二鼓推左手收十三鼓¶
<pb:KR2m0014_WYG_117-6b>¶
　推右手収十四鼓三叩頭拜舞十五鼓躬身受終聴¶
　三鼓(止/)¶
　皇地祗酌獻文舞大吕宫一成始聴三鼓一鼓稍前¶
　開手立二鼓合手退後三鼓相顧蹲三鼓畢間聲作¶
　一鼓稍前舞蹈相向立二鼓復位正揖三鼓舉左手¶
　收左揖四鼓舉右手収右揖五鼓髙呈手六鼓兩兩¶
　相向交籥正蹲七鼓復位俯伏八鼓舞蹈相向立九¶
　鼓復位躬身十鼓交籥正蹲十一鼓兩兩相向開手¶
<pb:KR2m0014_WYG_117-7a>¶
　正蹲十二鼓伏興仰視十三鼓舞蹈相向立十四鼓¶
　三叩頭拜舞十五鼓躬身受終聴三鼓(止/)¶
　大祖位酌獻黄鍾宫一成始聴三鼓一鼓稍前開手¶
　立二鼓合手退後三鼓相顧蹲三鼓畢間聲作一鼓¶
　稍前舞蹈二鼓復位正揖三鼓舉左手收左揖四鼓¶
　舉右手收右揖五鼓髙呈手六鼓兩兩相向交籥正¶
　蹲七鼓復位俯伏八鼓舞蹈相向立九鼓復位躬身¶
　十鼓交籥正蹲十一鼓兩兩相向開手正蹲十二鼓¶
<pb:KR2m0014_WYG_117-7b>¶
　伏興仰視十三鼓合手正揖十四鼓叩頭拜舞十五¶
　鼓躬身受終聴三鼓(止/)¶
　亞獻酌獻武舞(定功/之舞)黄鍾宫一成始聴三鼓一鼓稍¶
　前開手立二鼓合手退後按腰立三鼓相顧蹲三鼓¶
　畢間聲作一鼓稍前左右揚干戚二鼓退後相顧蹲¶
　三鼓舉左手收四鼓舉右手収五鼓左右揚干戚相¶
　向立六鼓復位相顧蹲七鼓呈干戚八鼓復位按腰¶
　立九鼓刺干戚十鼓復位推左手收十一鼓推右手¶
<pb:KR2m0014_WYG_117-8a>¶
　收十二鼓稍前開手立十三鼓左右揚干戚十四鼓¶
　復位按腰相顧蹲十五鼓躬身受終聴三鼓(止/)¶
　終獻武舞黄鍾宫一成始聴三鼓一鼓稍前開手立¶
　二鼓合手退後按腰立三鼓相顧蹲三鼓畢間聲作¶
　一鼓稍前左右揚干戚二鼓退後髙呈手三鼓復位¶
　相顧蹲四鼓左右揚干戚相向立五鼓復位舉左手¶
　收六鼓舉右手收七鼓面向西開手正蹲八鼓呈干¶
　戚九鼓復位按腰立十鼓刺干戚十一鼓兩兩相向¶
<pb:KR2m0014_WYG_117-8b>¶
　立十二鼓復位左右揚干戚十三鼓退後相顧蹲十¶
　四鼓三叩頭拜舞十五鼓躬身受終聴三鼓(止/)¶
宗廟樂舞¶
　至元三年八室時享文舞(武定文/綏之舞)降神來成之曲九¶
　成黄鍾宫三成始聴三鼓一鼓稍前開手立二鼓退¶
　後合手三鼓相顧蹲三鼓畢間聲作一鼓稍前舞蹈¶
　次合手而立二鼓正面髙呈手住三鼓退後收手蹲¶
　四鼓正面躬身興身立五鼓推左手右相顧左揖六¶
<pb:KR2m0014_WYG_117-9a>¶
　鼓推右手左相顧右揖七鼓稍前正面開手立八鼓¶
　舉左手右相顧左揖九鼓舉右手左相顧右揖十鼓¶
　稍退後俯身而立十一鼓稍前開手立十二鼓合手¶
　相顧蹲十五鼓正面躬身受終聴三鼓(止/)大吕角二¶
　成始聴三鼓一鼓稍前開手立二鼓退後合手三鼓¶
　相顧蹲三鼓畢間聲作一鼓稍進前舞蹈合手立二¶
　鼓舉左手住收右足三鼓舉右手住收左足四鼓兩¶
　兩相向而立五鼓稍前髙呈手住六鼓舞蹈退後立¶
<pb:KR2m0014_WYG_117-9b>¶
　七鼓稍前開手立八鼓合手退後蹲九鼓正面歸佾¶
　立十鼓推左手収右足推右手收左足十一鼓舉左¶
　手收右足舉右手收左足十二鼓稍進前正面仰視¶
　十三鼓稍退後相顧蹲十四鼓合手俯身立十五鼓¶
　正面躬身受終聴三鼓(止/)太簇徵二成始聴三鼓一¶
　鼓稍前開手立二鼓退後合手三鼓相顧蹲三鼓畢¶
　間聲作一鼓稍進前舞蹈次合手立二鼓俯身而正¶
　面揖三鼓稍進前髙呈手立四鼓收手正面蹲五鼓¶
<pb:KR2m0014_WYG_117-10a>¶
　舉左手住收右足六鼓舉右手收左足收手七鼓兩¶
　兩相向而立八鼓稍前髙仰視九鼓稍退收手蹲十¶
　鼓舉左手住而蹲十一鼓舉右手收手而蹲十二鼓¶
　正面歸佾舞蹈十三鼓俯身正揖十四鼓交籥翟相¶
　顧蹲十五鼓正面躬身受終聴三鼓(止/)應鍾羽二成¶
　始聴三鼓一鼓稍前開手立二鼓退後合手三鼓相¶
　顧蹲三鼓畢間聲作一鼓稍進前舞蹈次合手立二¶
　鼓兩兩相向立三鼓舉左手収右足左揖四鼓舉右¶
<pb:KR2m0014_WYG_117-10b>¶
　手収左足右揖五鼓歸佾正面立六鼓稍進前髙呈¶
　手住七鼓収手稍退相顧蹲八鼓兩兩相向立九鼓¶
　稍前開手蹲十鼓退後合手對揖十一鼓正面歸佾¶
　立十二鼓稍進前舞蹈次合手立十三鼓垂左手而¶
　右足應十四鼓垂右手而左足應十五鼓正面躬身¶
　受終聴三鼓(止/)¶
　初獻酌獻烈祖第一室文舞開成之曲無射宫一成¶
　始聴三鼓一鼓稍前開手立二鼓稍退合手三鼓相¶
<pb:KR2m0014_WYG_117-11a>¶
　顧蹲三鼓畢間聲作一鼓稍進前舞蹈合手立二鼓¶
　稍退俯身開手立三鼓垂左手住收右足四鼓垂右¶
　手收左足五鼓左側身相顧左揖六鼓右側身相顧¶
　右揖七鼓正面躬身興身立八鼓兩兩相向合手立¶
　九鼓相顧髙呈手住十鼓收手舞蹈十一鼓舞左而¶
　收手立十二鼓舞右而收手立十三鼓揚左手相顧¶
　蹲十四鼓揚右手相顧蹲十五鼓稍前正面躬身受¶
　終聴三鼓(止/)　太祖第二室文舞武成之曲無射宫¶
<pb:KR2m0014_WYG_117-11b>¶
　一成始聴三鼓一鼓稍前開手立二鼓退後合手三¶
　鼓相顧蹲三鼓畢間聲作一鼓稍前舞蹈次合手立¶
　二鼓正面髙呈手住三鼓兩兩相向而對揖四鼓正¶
　面歸佾舞蹈次合手立五鼓稍前開手蹲收手立六¶
　鼓稍退合手蹲收手立七鼓舉左手而左揖八鼓舉¶
　右手而右揖九鼓推左手住而正蹲十鼓推右手正¶
　蹲十一鼓開手執籥翟正面俯視十二鼓垂左手收¶
　右足十三鼓垂右手收左足十四鼓稍前正面仰視¶
<pb:KR2m0014_WYG_117-12a>¶
　而立十五鼓稍前正面躬身受終聴三鼓(止/)　太宗¶
　第三室文舞文成之曲無射宫一成始聴三鼓一鼓¶
　稍前開手立二鼓退後合手三鼓相顧蹲三鼓畢間¶
　聲作一鼓稍進前舞蹈二鼓兩相向而髙呈手立三¶
　鼓稍前開手立相顧蹲四鼓退後合手立相顧蹲五¶
　鼓垂左手而右足應六鼓垂右手而左足應七鼓推¶
　左手住左揖八鼓推右手住右揖九鼓稍前仰視正¶
　揖十鼓舉左手住收右足十一鼓舉右手住收左足¶
<pb:KR2m0014_WYG_117-12b>¶
　十二鼓稍前舞蹈十三鼓稍前開手而相顧立十四¶
　鼓退後合手立十五鼓稍前正面躬身受終聴三鼓¶
　(止/)　皇伯考卓沁第四室文舞弼成之曲無射宫一¶
　成始聴三鼓一鼓稍前開手立二鼓退後合手三鼓¶
　相顧蹲三鼓畢間聲作一鼓稍進前舞蹈二鼓合手¶
　俯身相顧蹲三鼓正面髙呈手住四鼓稍前舞蹈次¶
　合手立五鼓垂左手右相顧收手立六鼓垂右手左¶
　相顧收手立七鼓稍前髙仰視收手正面立八鼓再¶
<pb:KR2m0014_WYG_117-13a>¶
　退髙執籥翟相顧蹲九鼓舞蹈次合手而立十鼓舉¶
　左手住收右足十一鼓舉右手住收左足十二鼓稍¶
　前開手立收手蹲十三鼓稍前退後合手立十四鼓¶
　俯身合手而立十五鼓稍前正面躬身受終聴三鼓¶
　(止/)　皇伯考察罕台第五室文舞協成之曲無射宫¶
　一成始聴三鼓一鼓稍前開手立二鼓退後合手三¶
　鼓相顧蹲三鼓畢間聲作一鼓稍進前舞蹈次合手¶
　立二鼓開手相顧蹲三鼓合手相顧蹲四鼓稍前髙¶
<pb:KR2m0014_WYG_117-13b>¶
　呈手住五鼓舉左手右相顧左揖六鼓舉右手左相¶
　顧右揖七鼓推左手住収右足八鼓推右手住収左¶
　足九鼓稍前舞蹈次合手立十鼓開手正蹲收合手¶
　立十一鼓稍前正面仰視立十二鼓交籥翟相顧蹲¶
　十三鼓各盡舉左手而住十四鼓各盡舉右手収手¶
　立十五鼓稍前正面躬身受終聴三鼓(止/)　睿宗第¶
　六室文舞明成之曲無射宫一成始聴三鼓一鼓稍¶
　前開手立二鼓退後合手三鼓相顧蹲三鼓畢間聲¶
<pb:KR2m0014_WYG_117-14a>¶
　作一鼓稍前舞蹈二鼓稍前開手立三鼓退後合手¶
　立四鼓垂左手相顧蹲五鼓垂右手相顧蹲六鼓稍¶
　前正面仰視立七鼓舞左手住收右足收手八鼓舞¶
　右手住收左足收手九鼓兩相向合手而立十鼓推¶
　左手推右手十一鼓皆舉左右手十二鼓正面髙呈¶
　手立十三鼓退後合手俯身十四鼓開手髙呈籥翟¶
　相顧蹲十五鼓正面稍前躬身受終聴三鼓(止/)　定¶
　宗第七室文舞熙成之曲無射宫一成始聴三鼓一¶
<pb:KR2m0014_WYG_117-14b>¶
　鼓稍前開手立二鼓退後合手三鼓相顧蹲三鼓畢¶
　間聲作一鼓稍前舞蹈二鼓兩相向髙呈手立三鼓¶
　垂左手而右足應四鼓垂右手而左足應五鼓稍前¶
　開手立相顧蹲六鼓退後合手立相顧蹲七鼓舉左¶
　手住收右足八鼓舉右手住收左足九鼓推左手左¶
　揖十鼓推右手右揖十一鼓稍前舞蹈十二鼓退後¶
　正揖十三鼓稍前開手相顧立十四鼓退後合手立¶
　十五鼓稍前正面躬身受終聴三鼓(止/)　憲宗第八¶
<pb:KR2m0014_WYG_117-15a>¶
　室文舞威成之曲無射宫一成始聴三鼓一鼓稍前¶
　開手二鼓退後合手三鼓相顧蹲三鼓畢間聲作一¶
　鼓進前舞蹈次合手立二鼓髙呈手住三鼓舉左手¶
　右顧四鼓舉右手左顧五鼓推左手右揖六鼓推右¶
　手左揖七鼓兩相向交籥翟立八鼓正面歸佾合手¶
　立九鼓稍前舞蹈收手立十鼓退後正揖十一鼓俯¶
　身正面揖十二鼓髙仰視十三鼓垂左手十四鼓垂¶
　右手十五鼓正面躬身受終聴三鼓(止/)¶
<pb:KR2m0014_WYG_117-15b>¶
　亞獻武舞(内平外/成之舞)順成之曲無射宫一成始聴三鼓¶
　一鼓側身開手二鼓合手三鼓相顧蹲三鼓畢間聲¶
　作一鼓皆稍進前舞蹈次按腰立二鼓按腰相顧蹲¶
　三鼓左右揚干戚收手按腰右以象㓕王罕四鼓稍¶
　退舞蹈按腰立五鼓兩兩相向按腰立六鼓歸佾開¶
　手蹲七鼓面西收手按腰立八鼓側身擊干戚收立¶
　右以象破西夏九鼓正面歸佾躬身次興身立十鼓¶
　稍進前舞蹈次按腰立十一鼓左右推手次按腰立¶
<pb:KR2m0014_WYG_117-16a>¶
　十二鼓跪左膝叠手呈干戚住右以象克金國十三¶
　鼓手收按腰興身立十四鼓兩相向而相顧蹲十五¶
　鼓正面躬身受終聴三鼓(止/)¶
　終獻武舞順成之曲無射宫一成始聴三鼓一鼓側¶
　身開手立二鼓合手按腰三鼓相顧蹲三鼓畢間聲¶
　作一鼓稍進前舞蹈次按腰立二鼓開手正面蹲收¶
　手按腰三鼓面西舞蹈次按腰立四鼓面南左右揚¶
　干戚收手按腰五鼓側身擊干戚收手按腰立右以¶
<pb:KR2m0014_WYG_117-16b>¶
　象収西域定河南六鼓兩兩相向立七鼓歸佾正面¶
　開手蹲收手按腰八鼓東西相向躬身受右以象收¶
　西蜀平南詔九鼓歸佾舞蹈退後次按腰立十鼓推¶
　左右手躬身次興身立十一鼓進前舞蹈次按腰立¶
　右以象臣髙麗服交趾十二鼓兩兩相向按腰蹲十¶
　三鼓歸佾左右揚手按腰立十四鼓正面開手俯視¶
　十五鼓收手按腰躬身受終聴三鼓(止/)¶
　泰定十室樂舞迎神文舞思成之曲黄鍾宫三成始¶
<pb:KR2m0014_WYG_117-17a>¶
　聴三鼓一鼓稍前開手立二鼓合手退後三鼓相顧¶
　蹲三鼓畢間聲作一鼓稍前舞蹈二鼓髙呈手三鼓¶
　舉左手收左揖四鼓舉右手收右揖五鼓退後相顧¶
　蹲六鼓兩兩相向立七鼓復位俯伏八鼓舉左手開¶
　手正蹲九鼓舉右手開手正蹲十鼓稍前開手立十¶
　一鼓合手退後躬身十二鼓伏興仰視十三鼓舞蹈¶
　相向立十四鼓復位交籥正蹲十五鼓躬身受終聴¶
　三鼓(止/)大吕角二成始聴三鼓一鼓稍前舞蹈二鼓¶
<pb:KR2m0014_WYG_117-17b>¶
　合手退後三鼓相顧蹲三鼓畢間聲作一鼓稍前舞¶
　蹈二鼓舉左手収左揖三鼓舉右手收右揖四鼓髙¶
　呈手五鼓兩兩相顧蹲六鼓稍前開手立七鼓復位¶
　正揖八鼓兩兩相向交籥正蹲九鼓復位正揖十鼓¶
　舉左手收左揖十一鼓舉右手收右揖十二鼓伏興¶
　仰視十三鼓舞蹈相向立十四鼓復位立十五鼓躬¶
　身受終聴三鼓(止/)太簇徵二成始聴三鼓一鼓稍前¶
　開手立二鼓合手退後三鼓相顧蹲三鼓畢間聲作¶
<pb:KR2m0014_WYG_117-18a>¶
　一鼔稍前舞蹈二鼓復位躬身三鼓髙呈手四鼓兩¶
　兩相向交籥正蹲五鼓復位立六鼓舞蹈相向立七¶
　鼓舉左手收左揖八鼓舉右手收右揖九鼔稍前舞¶
　蹈十鼓退後俯伏十一鼓稍前開手立十二鼓推左¶
　手收十三鼓推右手收十四鼓三叩頭拜舞十五鼓¶
　躬身受終聴三鼔(止/)應鍾羽二成始聴三鼔一鼓稍¶
　前開手立二鼓合手退後三鼓相顧蹲三鼓畢間聲¶
　作一鼓稍前舞蹈二鼓復位正揖三鼓髙呈手四鼓¶
<pb:KR2m0014_WYG_117-18b>¶
　稍前開手立五鼓退後躬身六鼔推左手收七鼓推¶
　右手收八鼓舞蹈相向立九鼓復位躬身十鼓交籥¶
　正蹲十一鼓兩兩相向開手正蹲十二鼓舉左手收¶
　左揖十三鼓舉右手收右揖十四鼓三叩頭拜舞十¶
　五鼔躬身受終聴三鼓(止/)¶
　初獻酌獻太祖第一室文舞開成之曲無射宫一成¶
　始聴三鼓一鼓稍前開手立二鼓合手退三鼔相顧¶
　蹲三鼔畢間聲作一鼓稍前舞蹈相向立二鼓復位¶
<pb:KR2m0014_WYG_117-19a>¶
　正揖三鼓推左手收四鼓推右手收五鼓三叩頭拜¶
　舞六鼓兩兩相向交籥正蹲七鼓復位立八鼓稍前¶
　舞蹈九鼓復位俯伏十鼓髙呈手正揖十一鼓兩兩¶
　相向蹲十二鼓復位開手立十三鼓合手正揖十四¶
　鼓伏興仰視十五鼓躬身受終聴三鼔(止/)　睿宗第¶
　二室文舞武成之曲無射宫一成始聴三鼓一鼓稍¶
　前開手立二鼓合手退後三鼓相顧蹲三鼓畢間聲¶
　作一鼓稍前舞蹈二鼓復位正揖三鼓髙呈手四鼓¶
<pb:KR2m0014_WYG_117-19b>¶
　稍前開手立五鼓退後躬身六鼓舉左手收左揖七¶
　鼓舉右手收右揖八鼓舞蹈相向立九鼓復位立十¶
　鼓推左手收十一鼓推右手收十二鼓伏興仰視十¶
　三鼓兩兩相向蹲十四鼓復位交籥正蹲十五鼓躬¶
　身受終聴三鼓(止/)　世祖第三室文舞混成之曲無¶
　射宫一成始聴三鼓一鼓稍前開手立二鼓合手退¶
　後三鼓相顧蹲三鼓畢間聲作一鼓稍前舞蹈二鼓¶
　髙呈手三鼓交籥正蹲四鼓兩兩相向開手正蹲五¶
<pb:KR2m0014_WYG_117-20a>¶
　鼓伏興仰視六鼓舉左手收左揖七鼓舉右手收右¶
　揖八鼓退後躬身九鼓稍前開手立十鼓舉左手収¶
　左揖十一鼓舉右手收右揖十二鼓髙呈手正揖十¶
　三鼓舞蹈相顧蹲十四鼓三叩頭拜舞十五鼓躬身¶
　受終聴三鼓(止/)　裕宗第四室文舞昭成之曲無射¶
　宫一成始聴三鼓一鼓稍前開手立二鼓合手退後¶
　三鼓相顧蹲三鼓畢間聲作一鼓稍前舞蹈二鼓退¶
　後髙呈手三鼓舉左手收左揖四鼓舉右手收右揖¶
<pb:KR2m0014_WYG_117-20b>¶
　五鼓稍前開手立六鼓退後躬身七鼓兩兩相向交¶
　籥正蹲八鼓伏興仰視九鼓推左手收左揖十鼓推¶
　右手收右揖十一鼓稍前舞蹈十二鼓退後相顧蹲¶
　十三鼓髙呈手十四鼓三叩頭拜舞十五鼓躬身受¶
　終聴三鼓(止/)　顯宗第五室文舞徳成之曲無射宫¶
　一成始聴三鼓一鼓稍前開手立二鼓合手退後三¶
　鼓相顧蹲三鼓畢間聲作一鼓稍前舞蹈相向立二¶
　鼓復位正揖三鼓舉左手收四鼓舉右手收五鼓伏興仰¶
<pb:KR2m0014_WYG_117-21a>¶
　視六鼓兩兩相向立七鼓復位交籥正蹲八鼓退後¶
　躬身九鼓稍前開手立十鼓舉左手收左揖十一鼓¶
　舉右手收右揖十二鼓髙呈手十三鼓復位正蹲十¶
　四鼓三叩頭拜舞十五鼓躬身受終聴三鼓(止/)　順¶
　宗第六室文舞慶成之曲無射宫一成始聴三鼓一¶
　鼓稍前開手立二鼓合手退後三鼓相顧蹲三鼓畢¶
　間聲作一鼓稍前舞蹈二鼓復位相顧蹲三鼓稍前¶
　開手立四鼓合手正揖五鼓舉左手收左揖六鼓舉¶
<pb:KR2m0014_WYG_117-21b>¶
　右手収右揖七鼓兩兩相向交籥正蹲八鼓復位立¶
　九鼓稍前開手立十鼓伏興仰視十一鼓舉左手收¶
　相顧蹲十二鼓舉右手收相顧蹲十三鼓髙呈手正¶
　揖十四鼓三叩頭拜舞十五鼓躬身受終聴三鼓(止/)¶
　　成宗第七室文舞守成之曲無射宫一成始聴三¶
　鼓一鼓稍前開手立二鼓合手退後三鼓相顧蹲三¶
　鼓畢間聲作一鼓稍前舞蹈二鼓退後躬身三鼓舉¶
　左手收左揖四鼓舉右手收右揖五鼓伏興仰視六¶
<pb:KR2m0014_WYG_117-22a>¶
　鼓兩兩相向交籥正蹲七鼓復位正揖八鼓髙呈手¶
　九鼓舉左手收左揖十鼓舉右手收右揖十一鼓開¶
　手立十二鼓合手正揖十三鼓稍前舞蹈十四鼓三叩¶
　頭拜舞十五鼓躬身受終聴三鼓(止/)　武宗第八室¶
　文舞威成之曲無射宫一成始聴三鼓一鼓稍前開¶
　手立二鼓合手退後三鼓相顧蹲三鼓畢間聲作一鼓¶
　稍前舞蹈二鼓復位正揖三鼓髙呈手四鼓稍¶
　前開手立五鼓退後躬身六鼓舉左手収左揖七鼓¶
<pb:KR2m0014_WYG_117-22b>¶
　舉右手収右揖八鼓舞蹈相向立九鼓復位立十鼓¶
　舉左手収左揖十一鼓舉右手収右揖十二鼓伏興¶
　仰視十三鼓兩兩相向立十四鼓復位交籥正蹲十¶
　五鼓躬身受終聴三鼓(止/)　仁宗第九室文舞歆成¶
　之曲無射宫一成始聴三鼓一鼓稍前開手立二鼓¶
　合手退後三鼓相顧蹲三鼓畢間聲作一鼓稍前舞¶
　蹈相向立二鼓復位正揖三鼓髙呈手四鼓推左手¶
　收五鼓推右手收六鼓稍前開手立七鼓退後躬身¶
<pb:KR2m0014_WYG_117-23a>¶
　八鼓兩兩相向立九鼓復位交籥正蹲十鼓舉左手¶
　推左揖十一鼓舉右手收右揖十二鼓稍前舞蹈十¶
　三鼓復位正揖十四鼓伏興仰視十五鼓躬身受終¶
　聴三鼓(止/)　英宗第十室文舞獻成之曲無射宫一¶
　成始聴三鼓一鼓稍前開手立二鼓合手退後三鼓¶
　相顧蹲三鼓畢間聲作一鼓稍前舞蹈相向立二鼓¶
　舉左手收左揖三鼓舉右手收右揖四鼓髙呈手五¶
　鼓伏興仰視六鼓兩兩相向蹲七鼓退後俯伏八鼓¶
<pb:KR2m0014_WYG_117-23b>¶
　復位交籥正蹲九鼓稍前開手立十鼓復位躬身十一¶
　鼓稍前舞蹈十二鼓復位正揖十三鼓舞蹈兩兩相¶
　向立十四鼓三叩頭拜舞十五鼓躬身受終聴三鼓¶
　(止/)¶
　亞獻武舞肅寧之曲無射宫一成始聴三鼓一鼓稍¶
　前開手立二鼓合手退按後腰立三鼓相顧蹲三鼓¶
　畢間聲作一鼓稍前左右揚干戚二鼓退後相顧蹲¶
　三鼓髙呈手四鼓左右揚干戚五鼓呈干戚六鼓復¶
<pb:KR2m0014_WYG_117-24a>¶
　位按腰立七鼓刺干戚八鼓兩兩相向開手正蹲九¶
　鼓復位舉左手收十鼓舉右手收十一鼓稍前開手¶
　立十二鼓退後按腰立十三鼓左右揚干戚相向立¶
　十四鼓復位按腰相顧蹲十五鼓躬身受終聴三鼓¶
　(止/)¶
　終獻武舞肅寧之曲無射宫一成始聴三鼓一鼓稍¶
　前開手立二鼓合手退後按腰立三鼓相顧蹲三鼓¶
　畢間聲作一鼓稍前左右揚干戚二鼓退後高呈手¶
<pb:KR2m0014_WYG_117-24b>¶
　三鼓舉左手收四鼓舉右手收五鼓面向西開手正¶
　蹲六鼓復位左右揚干戚七鼓躬身受八鼓呈干戚¶
　九鼓復位按腰立十鼓刺干戚十一鼓兩兩相向立¶
　十二鼓復位按腰立十三鼓退後相顧蹲十四鼓三¶
　叩頭拜舞十五鼓躬身受終聴三鼓(止/)¶
　天厯三年新製樂舞明宗酌獻文舞永成之曲無射¶
　宫一成始聴三鼓一鼓合手稍前開手立二鼓退後¶
　立三鼓相顧蹲三鼓畢間聲作一鼓向前舞蹈相向¶
<pb:KR2m0014_WYG_117-25a>¶
　立二鼓復位三叩頭拜舞三鼓兩兩開手正蹲四鼓¶
　復位俯伏五鼓交籥正蹲六鼓伏興仰視七鼓躬身¶
　八鼓稍前開手立九鼓復位正揖髙呈手十鼓舉左¶
　手收左揖十一鼓舉右手收右揖十二鼓正揖十三¶
　鼓兩兩交籥相揖十四鼓復位十五鼓躬身受終聴¶
　三鼓(止/)¶
　祀前一日宿縣於庭中立四表於横街之南稍東設¶
　舞位於縣北文郎左執籥右秉翟武郎左執干右執¶
<pb:KR2m0014_WYG_117-25b>¶
　戚皆六十有四人享日與工人先入就位舞師二人¶
　執纛二人引文舞分立於表南武舞及執器者俟立¶
　於宫縣之左右器鼗二雙鐸二單鐸二鐃二錞二(二/錞)¶
　(用六/人)鉦二相鼓二雅鼓二凡二十人文舞進舞師二¶
　人執旌二人引武舞進立其處文舞還立於縣側¶
　凡宗廟之樂九成舞九變黄鍾之宫三成三變大吕¶
　之角二成二變太簇之徵二成二變應鍾之羽二成¶
　二變圜丘之樂六成舞六變夾鍾之宫三成三變黄¶
<pb:KR2m0014_WYG_117-26a>¶
　鍾之角一成一變太簇之徵一成一變姑洗之羽一¶
　成一變¶
　舞師四人皆執梃執纛二人執旌二人祭則前舞以¶
　為舞容舞人從南表向第一表為一成則一變從第¶
　二至第三為二成從第三至北第四表為三成舞人¶
　各轉身南向於北表之北還從第一至第二為四成¶
　從第二至第三為五成從第三至南第一表為六成¶
　若八變者更從南北向第二為七成又從第二至第¶
<pb:KR2m0014_WYG_117-26b>¶
　三為八成若九變者又從第三至北第一為九成¶
　舞師二人舒脚幞頭黄羅繡抹額紫服金銅荔枝帶¶
　皁□各執仗(牙仗/也)執旌二人平冕前後各九旒五就¶
　青生色鸞袍黄綾帶黄絹袴白絹襪赤革履(平冕鸞/袍皆倣)¶
　(金制惟冕之旒數不/同金以五元以九)執纛二人青羅巾餘同執旌舞¶
　人青羅生色義花鸞袍緣以皁綾平冕冠冠前後有¶
　旒青白硝石珠相間¶
　文舞器　纛二制若旌幢髙七尺杠首刻象牛首下¶
<pb:KR2m0014_WYG_117-27a>¶
　施朱繒葢為三重以導文舞　籥六十有四木為之¶
　象籥之制舞人所執　翟六十有四木柄端刻龍首¶
　飾以雉羽綴以流蘇舞人所執¶
　武樂器　旌二制如纛杠首栖以鳳以導武舞　干¶
　六十有四木為之加以彩繪舞人所執　戚六十有¶
　四制若劍然(禮記註戚斧也/今制與古異)舞人所執　金錞二¶
　金鉦二　金鐃二　單鐸二　雙鐸二　雅鼓二¶
　相鼓二　鼗鼓二(以上並詳/金革之屬)¶
<pb:KR2m0014_WYG_117-27b>¶
　舞表　表四木杆鑿方石樹之用以識舞人之兆綴¶
　樂隊樂音王隊(元旦/用之)引隊大樂禮官二員冠展角幞¶
　頭紫袍塗金帶執笏次執戱竹二人同前服次樂工¶
　八人冠花幞頭紫窄衫銅束帶龍笛三杖鼓三金鞚¶
　小鼓一板一奏萬年歡之曲從東階升至御前以次¶
　而西折繞而南北向立次二隊婦女十人冠展角幞¶
　頭紫袍隨樂聲進至御前分左右相向立次婦女一¶
　人冠唐㡌黄袍進北向立定樂止念致語畢樂作奏¶
<pb:KR2m0014_WYG_117-28a>¶
　長春栁之曲次三隊男子三人戴紅髪青面具雜彩¶
　衣次一人冠唐㡌緑襴袍角帶舞蹈而進立於前隊¶
　之右次四隊男子一人戴孔雀明王像面具披金甲¶
　執叉從者二人戴毗沙神像面具紅袍執斧次五隊¶
　男子五人冠五梁冠戴龍王面具繡氅執圭與前隊¶
　同進北向立次六隊男子五人為飛天夜叉之像舞¶
　蹈以進次七隊樂工八人冠霸王冠青面具錦繡衣¶
　龍笛三觱篥三杖鼓二與前大樂合奏濟爾噶雅之¶
<pb:KR2m0014_WYG_117-28b>¶
　曲次八隊婦女二十人冠廣翠冠銷金緑衣執牡丹花¶
　舞唱前曲與樂聲相和進至御前北向列為九重重¶
　四人曲終再起與後隊相和次九隊婦女二十人冠¶
　金梳翠花鈿繡衣執花鞚稍子鼓舞唱前曲與前隊¶
　相和次十隊婦女八人花髻服銷金桃紅衣揺日月¶
　金鞚稍子鼓舞唱同前次男子五人作五方菩薩梵¶
　像揺日月鼓次一人作樂音王菩薩梵像執花鞚稍¶
　子鼓齊聲舞前曲一闋樂止次婦女三人歌新水令¶
<pb:KR2m0014_WYG_117-29a>¶
　沽美酒太平令之曲終念口號畢舞唱相和以次而¶
　出夀星隊(天夀節/用之)引隊禮官樂工冠服並同樂音王¶
　隊次二隊婦女十人冠唐巾服銷金紫衣銅束帶次¶
　婦女一人冠平天冠服繡鶴氅方心曲領執圭以次¶
　進至御前立定樂止念致語畢樂作奏長春栁之曲¶
　次三隊男子三人冠服舞蹈並同樂音王隊次四隊¶
　男子一人冠金漆弁冠服緋袍塗金帶執笏從者二¶
　人錦㡌繡衣執金字福禄牌次五隊男子一人冠捲¶
<pb:KR2m0014_WYG_117-29b>¶
　雲冠青面具緑袍塗金帶分執梅竹松椿石同前隊¶
　而進北向立次六隊男子五人為烏鴉之像作飛舞¶
　之態進立於前隊之左樂止次七隊樂工十有二人¶
　冠雲頭冠銷金緋袍白裙龍笛三觱栗三札鼓三和¶
　鼓一板一與前大樂合奏山荆子帶袄神急之曲次¶
　八隊婦女二十人冠鳳翹冠翠花鈿服寛袖衣加雲¶
　肩霞綬玉佩各執寶葢舞唱前曲次九隊婦女三十¶
　人冠玉女冠翠花鈿服黄銷金寛袖衣加雲肩霞綬¶
<pb:KR2m0014_WYG_117-30a>¶
　玊佩各執㯶毛日月扇舞唱前曲與前隊相和次十¶
　隊婦女八人服雜綵衣被檞葉魚鼓簡子次男子八¶
　人冠束髪冠金掩心甲銷金緋袍執㦸次為龜鶴之¶
　像各一次男子五人冠黒紗㡌服繡鶴氅朱履䇿龍¶
　頭藜杖齊舞唱前曲一闋樂止次婦女三人歌新水¶
　令沽美酒太平令之曲終念口號畢舞唱相和以次¶
　而出¶
　禮樂隊(朝㑹/用之)引隊禮官樂工大樂冠服並同樂音王¶
<pb:KR2m0014_WYG_117-30b>¶
　隊次二隊婦女二人冠黒漆弁冠服青素袍方心曲¶
　領白裙束帶執圭次婦女一人冠九龍冠服繡紅袍¶
　玉束帶進至御前立定樂止念致語畢樂作奏長春¶
　栁之曲次三隊男子三人冠服舞蹈同樂音王隊次¶
　四隊男子三人皆冠捲雲冠服黄袍塗金帶執圭次¶
　五隊男子五人皆冠三龍冠服紅袍各執劈正金斧¶
　同前隊而進北向立次六隊童子五人三髻素衣各¶
　執香花舞蹈而進樂止次七隊樂工八人皆冠束髪¶
<pb:KR2m0014_WYG_117-31a>¶
　冠服錦衣白袍龍笛二觱栗三杖鼓二與前大樂合¶
　奏新水令水仙子之曲次八隊婦女二十人冠籠巾¶
　服紫袍金帶執笏歌新水令之曲與樂聲相和進至¶
　御前分為四行北向立鞠躬拜興舞蹈叩頭山呼就¶
　拜再拜畢復趂聲歌水仙子之曲一闋再歌青山口¶
　之曲與後隊相和次九隊婦女二十人冠車髻冠服¶
　銷金藍衣雲肩佩綬執孔雀幢舞唱與前隊相和次¶
　十隊婦女八人冠翠花唐巾服錦繡衣執寶葢舞唱¶
<pb:KR2m0014_WYG_117-31b>¶
　前曲次男子八人冠鳳翅兠牟披金甲執金㦸次男¶
　子一人冠平天冠服繡鶴氅執圭齊舞唱前曲一闋¶
　樂止次婦女三人歌新水令沽美酒太平令之曲終¶
　念口號畢舞唱相和以次而出¶
　説法隊引隊禮官樂工大樂冠服並同樂音王隊次¶
　二隊婦女十人冠僧伽㡌服紫襌衣皁絛次婦女一¶
　人服錦袈裟餘如前持數珠進至御前北向立定樂¶
　止念致語畢樂作奏長春栁之曲次三隊男子三人¶
<pb:KR2m0014_WYG_117-32a>¶
　冠服舞蹈並同樂音王隊次四隊男子一人冠隠士¶
　冠服白紗道袍皁絛執麈拂從者二人冠黄包巾服¶
　錦繡衣執令字旗次五隊男子五人冠金冠披金甲錦¶
　袍執㦸同前隊而進北向立次六隊男子五人為金¶
　翅鵰之像舞蹈而進樂止次七隊樂工十有六人冠¶
　五福冠服錦繡衣龍笛六觱栗六杖鼓四與前大樂¶
　合奏金字西畨經之曲次八隊婦女二十人冠珠¶
　子菩薩冠服銷金黄衣纓絡佩綬執金浮屠白傘葢¶
<pb:KR2m0014_WYG_117-32b>¶
　舞唱前曲與樂聲相和進至御前為五重重四人曲¶
　終再起與後隊相和次九隊婦女二十人冠金翠菩¶
　薩冠服銷金紅衣執寶葢舞唱與前隊相和次十隊¶
　婦女八人冠青螺髻冠服白銷金衣執金蓮花次男¶
　子八人披金甲為八金剛像次一人為文殊像執如¶
　意一人為普賢像執西畨蓮花一人為如來像齊舞¶
　唱前曲一闋樂止次婦女三人歌新水令沽美酒太¶
　平令之曲終念口號畢舞唱相和以次而出¶
<pb:KR2m0014_WYG_117-33a>¶
明太祖洪武元年定樂舞之制¶
　樂生仍用道童舞生改用軍民俊秀子弟文武各六¶
　十四人文生唐帽紫大袖袍執羽籥武生唐帽絳大¶
　袖袍執干戚俱革帶皁靴㝷改用幞頭緋紫袍靴帶¶
　仍舊¶
　　輿服志曰明初郊社宗廟用雅樂協律郎幞頭紫¶
　　羅袍荔枝帶樂生緋袍展脚幞頭舞士幞頭紅羅¶
　　袍荔枝帶皁鞾文舞生紅袍武舞生緋袍俱展脚¶
<pb:KR2m0014_WYG_117-33b>¶
　　幞頭革帶皁鞾¶
　　樂志曰郊丘廟社洪武元年定武舞生六十二人¶
　　引舞二人各執干戚文舞生六十二人引舞二人¶
　　各執羽籥舞師二人執節以引之共一百三十人¶
　　朱載堉律吕精義曰宋太祖建隆元年二月兼太¶
　　常寺竇儼上言請改周崇徳舞曰文徳之舞象成¶
　　舞曰武功之舞國朝用宋竇儼所擬舞名武曰武¶
　　功之舞文曰文徳之舞¶
<pb:KR2m0014_WYG_117-34a>¶
洪武三年九月定朝㑹宴享樂舞之數¶
　凡宴㑹用九奏三舞武舞曰平定天下之舞象以武¶
　功定禍亂也用舞士三十二人皆左執干干長三尺¶
　五寸上濶一尺下廣六寸朱質上畫雉羽中畫升龍¶
　雲氣右秉戚長二尺五寸朱紅漆柄金裝戚斧分為¶
　四行毎行八人舞作發揚蹈厲坐作撃刺之狀皆冠¶
　黄金束髪冠紫絲纓青羅生色畫舞鶴花様窄袖衫¶
　白生絹襯衫錦領紅羅銷金大袖罩袍紅羅銷金裙¶
<pb:KR2m0014_WYG_117-34b>¶
　皁生色畫花縁襈白羅銷金汗袴藍青羅銷金縁紅¶
　羅擁項紅結子紅絹束腰塗金束帶青絲大絛錦臂¶
　鞲緑雲頭皁鞾舞師二人執旌以引之旌長七尺五¶
　寸朱紅漆柄金龍吞口懸五彩羽九層每層用塗金¶
　寶葢紅絲絛穿末垂絲結子皆冠黄金束髪冠紫絲¶
　纓青羅大袖衫白絹襯衫錦領塗金束帶緑雲頭皁¶
　鞾文舞曰車書㑹同之舞象以文徳致太平也舞士¶
　三十二人左執籥籥長一尺五寸朱紅漆筀竹為之¶
<pb:KR2m0014_WYG_117-35a>¶
　上開三竅右秉翟翟長三尺五寸朱紅漆柄金龍吞¶
　口上綴雉羽五層每層用塗金寶葢紅絲絛穿末用¶
　紅絲結子分為四行毎行八人舞作進退舒徐揖讓¶
　升降之狀皆冠黒漆描金方山冠青絲纓衣素紅羅¶
　大袖衫紅生絹襯衫錦領紅羅擁項紅結子塗金束¶
　帶白絹大口袴白綾韈茶褐鞋舞師二人執翿以引¶
　之翿長七尺五寸朱紅漆柄金龍吞口懸白鷺羽九¶
　層毎層用塗金寶葢紅絲絛穿末垂紅絲結子冠服¶
<pb:KR2m0014_WYG_117-35b>¶
　與舞士同惟大袖衫用青羅不用紅羅擁項紅結子¶
　四夷舞曰撫安四夷之舞象以威徳服逺人也舞士¶
　十六人東夷四人椎髻於後繫紅銷金頭繩紅羅銷¶
　金抹額中綴塗金博山兩旁綴塗金巾環明金耳環¶
　青羅生色畫花大袖衫紅生色領袖紅羅銷金裙青¶
　銷金裙縁紅生絹襯衫錦領塗金束帶烏皮鞾西戎¶
　四人間道錦纒頭明金耳環紅紵絲細摺襖子大紅¶
　羅生色雲肩緑生色縁藍青羅銷金汗袴紅銷金縁¶
<pb:KR2m0014_WYG_117-36a>¶
　繋腰合鉢十字泥金數珠五色銷金羅香囊紅絹擁¶
　項紅結子赤皮鞾南蠻四人綰朝天髻繋紅羅生色¶
　銀錠紅銷金抹額明金耳環紅織金短襖子緑織金¶
　細摺短裙絨錦袴間道紵絲手巾泥金項牌金珠瓔¶
　珞綴小金鈴錦行纒泥金獅蠻帶緑銷金擁項紅結¶
　子赤皮鞾北狄四人戴單于冠貂䑕皮簷雙垂髻紅¶
　銷金頭繩紅羅銷金抹額諸色細摺襖子藍青生色¶
　雲肩紅結子紅銷金汗袴繋腰合鉢皁皮鞾四夷各¶
<pb:KR2m0014_WYG_117-36b>¶
　為一行舞作拜跪朝謁喜躍俯伏之狀舞師二人執¶
　幢以引之幢長七尺五寸朱紅漆柄金龍吞口懸五¶
　彩羅幢五層每層綴五色銷金吹帶末垂紅絲結子¶
　皆戴白捲簷氊帽塗金帽頂一撒紅纓紫羅帽襻紅¶
　緑金繡襖子白銷金汗袴藍青銷金縁塗金束帶緑¶
　擁項紅結子赤皮鞾凡三舞皆有樂文武二舞用樂¶
　工一十人笙&KR0793;橫管杖鼓各二人大鼓一人板一人¶
　冠服與大樂工同四夷舞用樂工十六人腰鼓琵琶¶
<pb:KR2m0014_WYG_117-37a>¶
　胡琴箜篌頭管𦍑笛&KR0793;各二人水盞板各一人戴蓮¶
　花帽衣諸色細摺襖子白銷金汗袴紅銷金縁紅緑¶
　絹束腰紅羅擁項紅結子花鞾每宴㑹和聲郎四人¶
　二人執麾總掌樂舞立樂工前之兩旁二人押樂立¶
　樂工後之兩旁皆戴皁羅濶帶巾衣青羅大袖衫紅¶
　生絹襯衫錦領塗金束帶皁鞾樂工舞士人等各服¶
　其服執樂器舞器立於丹墀之西伺殿上陳設既畢¶
　和聲郎二人執麾由兩階升立於御酒案之左右北¶
<pb:KR2m0014_WYG_117-37b>¶
　向二人引歌工樂工由兩階升立於丹陛上之兩旁¶
　東西相向舞師二人執旌引武舞士立於西階下之¶
　南舞師二人執翿引文舞士立於東階下之南舞師¶
　二人執幢引四夷舞士立於武舞之西南俱北向引¶
　大樂二人執戯竹引大樂工陳列於丹陛之西文武¶
　二舞樂工列於丹陛之東四夷舞樂工列於四夷舞¶
　之北俱北向¶
　　㑹典曰大祀慶成大宴萬國來朝隊舞纓鞭得勝¶
<pb:KR2m0014_WYG_117-38a>¶
　　隊舞萬夀聖節大宴九夷進寶隊舞夀星隊舞冬¶
　　至大宴讚聖喜隊舞百花聖朝隊舞正旦大宴百¶
　　戲蓮花盆隊舞勝鼓採蓮隊舞¶
九年正月定王國樂舞之制¶
　王國宗廟樂樂生三十六人鐘磬各一瑟二琴一塤¶
　箎簫笛各二笙四柷敔各一搏拊二歌工八舞生七¶
　十二人文舞三十六人各執羽籥武舞如文舞之數¶
　各執干戚中各以二人為引舞樂工例設二十七户¶
<pb:KR2m0014_WYG_117-38b>¶
　於各王境内撥與供用至十五年六月又定樂工樂¶
　器冠服之制凡朝賀用大樂樂工二十七人樂器用¶
　戲竹二頭管四杖鼓十二大鼓一花棃木拍板一冠¶
　服用紅絹彩畫胸背方花小袖單袍有花鼓吹冠錦¶
　臂韝皁鞾抹額用紅羅彩畫束腰用紅絹宴禮七奏¶
　樂樂工八人樂器用紫竹簫二紫竹笙二&KR0793;二花棃¶
　木拍板一冠服同前迎膳大樂樂工八人樂器用戯¶
　竹二笛二杖鼓二小鼓一花棃木拍板一冠服亦同¶
<pb:KR2m0014_WYG_117-39a>¶
　前其餘樂工冠服用綠絹彩畫胸背方花小袖單袍¶
　無花鼓吹冠抹額以紅絹彩畫束腰以紅絹¶
永樂間定殿内侑食樂樂舞之制¶
　一奏上萬夀之曲奏平定天下之舞引舞二人皆服¶
　青色巾青紅綠玉色羅銷金胸背襖子渾金銅帶紅¶
　羅褡䙏皂雲頭鞾青綠羅銷金色臀舞人三十二人¶
　服色與引舞樂工同二奏仰天㤙之曲奏撫安四夷¶
　之舞引舞樂工二人皆服紅氊帽紅羅銷金項帕紅青¶
<pb:KR2m0014_WYG_117-39b>¶
　綠羅銷金襖子紅羅褡䙏紅青綠羅銷金色臀皂雲¶
　頭鞾髙麗舞四人皆服笠子青羅銷金胸背襖子¶
　銅帶白碾光絹間道踢袴皂皮鞾北畨舞四人皆服¶
　狐帽青紅紵絲銷金襖子銅帶伍魯速回回舞四人¶
　皆服青羅帽北里罕棉花手巾銅帶皂鞾三奏感地¶
　徳之曲奏車書㑹同之舞舞人三十四人皆服皂羅¶
　頭巾青綠玉色皂沿邊襴茶褐線縧皂皮四縫鞾四¶
　奏民樂生之曲奏表正萬邦之舞引舞二人皆執紅¶
<pb:KR2m0014_WYG_117-40a>¶
　纓纛服青羅色巾紅羅銷金項帕紅生絹錦領中單¶
　紅生絹銷金通袖襖子青絛銅帶織錦臂鞲皂雲頭¶
　鞾各色羅銷金色臀紅絹褡䙏舞人樂工六十四人¶
　皆執干一小鉞斧一服色與引舞同五奏感皇㤙之¶
　曲奏天命有徳之舞引舞二人俱執紅纓纛服䝉紗¶
　如意冠紅生絹錦領中單紅生絹大袖袍各色絹綵¶
　畫直纒黑角偏帶藍絹綵皂雲頭皮鞾白布襪舞人¶
　樂工六十四人皆執紅漆羽籥雉雞尾服色與引舞¶
<pb:KR2m0014_WYG_117-40b>¶
　樂工同六奏慶豐年之曲七奏集順應之曲八奏永¶
　皇圖之曲九奏樂太平之曲¶
　大祀慶成纓鞭得勝外國隊舞萬夀聖節九裔進寶¶
　隊舞冬至節讚聖喜隊舞正旦節百戱蓮盆隊舞¶
世宗嘉靖五年七月世廟用文徳之舞㝷増武舞¶
　時建世廟成費宏等議獻皇帝生長太平初不以武¶
　功為尚其三獻皆當用文徳之舞帝從之遂去武舞¶
　生及引舞者六十六人其樂生及文舞生如太廟制¶
<pb:KR2m0014_WYG_117-41a>¶
　已而太常請添用武舞帝命禮部㑹張璁議且曰以¶
　朕論之不用武功之舞所以尊讓太廟也不為缺典¶
　璁言樂舞以佾數為降殺未聞以文武為偏全若必¶
　以武功定天下者得兼用武舞則禹以揖讓得天下¶
　而大禹謨曰舞干羽於兩階此可見古之天子兼用¶
　矣詩曰簡兮簡兮方將萬舞記曰壬午猶繹萬入去¶
　籥萬者舞之總名可見列國諸侯皆兼用矣議者繆¶
　引漢景之詔為証夫既不知漢人所謂文始昭徳者¶
<pb:KR2m0014_WYG_117-41b>¶
　固未嘗無武舞又不知國朝制度雖王國宗廟亦未¶
　嘗去武舞使八佾之制用其文而去其武則兩階之¶
　容得其左而闕其右是皇上舉天子禮樂而自降殺¶
　之矣天子父不得享天子禮樂何以式四方垂後世¶
　帝覽奏囅然曰卿據經推論甚明乃從璁議仍用二¶
　舞¶
嘉靖九年定文武舞生服制圜丘服青紵絲方澤服黒¶
緑紗朝日壇服赤羅夕月壇服玉色羅¶
<pb:KR2m0014_WYG_117-42a>¶
　　春明夢餘録曰夕月壇在阜城門外繚以垣墻嘉¶
　　靖九年建東向為制一成祭用牲玊獻舞如朝日¶
　　儀惟樂六奏¶
　樂典大司樂義畧曰凡文舞雲門咸池大韶在庭阼¶
　階之左武舞大夏大濩大武在庭賓階之右位為六¶
　列施英韶而舞之各有四表表距四歩為酇綴各六¶
　十四合用三百八十四人此所以必致諸子而後足¶
　也夫樂在耳為聲在目為容而後節奏不忒故先王¶
<pb:KR2m0014_WYG_117-42b>¶
　之制舞也必協於歌焉歌一曲為舞一變六變用六¶
　九變用九然聲應可聞而不可覩也羽籥干戚以表¶
　其容發揚蹈厲以見其意盡筋骸之力以要鐘鼓拊¶
　㑹之節皆由耳目聰明心思頴悟均聲之長短合舞¶
　之疾徐然後聲容選和始終有序而後六樂備矣葢¶
　樂有八音以行八風是以舞佾與鐘聲數俱用八而¶
　堂上歌詩者四歌瑟者四一唱三嘆亦用八人歌奏¶
　雖分實相聨絡羽籥起黄鍾大吕應以姑洗南吕是¶
<pb:KR2m0014_WYG_117-43a>¶
　謂辰酉以南為南風而夷則中吕皆為清角文合於¶
　武也干戚起㽔賓函鍾應以無射夾鍾是為戌夘以¶
　北為北風而大簇應鍾皆為流徵武合於文也北入¶
　於南隂入於陽以合生氣之和道五常之行其即納¶
　音與隔八而娶歸衝為同甲子之於乙丑壬申之於¶
　癸酉庚辰之於辛巳皆金也而甲午乙未壬寅癸夘¶
　庚戌辛亥如之葢金商音也太師審商而分之也丙¶
　子丙午以水至於壬子壬午以木其娶而同猶甲子¶
<pb:KR2m0014_WYG_117-43b>¶
　甲午也則對待流行始終條理分而必合成十六音¶
　矣大抵陽紀之音角羽在前律隂紀之音商徵在後¶
　律必先角羽並起而後反商下徵則宫常主角往而¶
　必反商常主徵離而必合也宫雖主角然必有角之¶
　羽羽之角焉商雖主徵然亦必有角之羽羽之角焉¶
　但聲相應則角為徵爾角羽所統者琴瑟尚宫也角¶
　之羽者鍾尚羽也羽之角者石尚角也還相為宫宫¶
　一羽一角一十五鼓而五聲之變成焉季春之月律¶
<pb:KR2m0014_WYG_117-44a>¶
　中姑洗辰為角日在大梁位酉為羽羽角氣合以歌¶
　南風故大合樂以舞大韶為主變起於角羽從宫羽¶
　水也徵火也六府三事是為九徳之歌九變而角¶
　韶徵韶成焉亦惟舞容合聲以取象耳然則季秋之¶
　月大饗帝律中無射位戍㽔賓之角也日在大火位¶
　夘㽔賓之羽也奏無射歌夾鍾其必主於舞大武與¶
　大司樂掌之以教國子弟必設官分職焉樂師教舞¶
　籥師舞羽司干授器大胥掌學士之版以待致諸子¶
<pb:KR2m0014_WYG_117-44b>¶
　春入學舍菜合舞將以養老於辟雍也秋頒學合聲¶
　將以饗帝於明堂也曰合舞則大合六樂而舞矣曰¶
　合聲則㑹大樂而歌奏矣必曰以六樂之㑹正舞位¶
　以序出入舞者比樂官展樂器何也六樂之㑹文武¶
　以聲合矣羽籥九成干戚六成行列得正而不愆所¶
　以正舞位也出象揖遜先後有倫而不亂所以序出¶
　入舞也樂官則比叙其所教之人以考其藝之精粗¶
　樂器則展眂其所用之器以審其聲之完否人與器¶
<pb:KR2m0014_WYG_117-45a>¶
　俱善則樂舞可知矣小胥則廵舞列而撻其怠慢者¶
　正樂縣之位焉列與縣俱應則聲容可知矣至於舞¶
　位四表文武雖同而舞服各異焉文舞服皮弁左執¶
　籥右秉翟分八佾於南表前二工執旌引前衣冠同¶
　之正立定位堂長歌以咏於是播鼗導舞自南第一¶
　表至第二表為一成至第三表為再成至第四表為¶
　三成覆身却行至第三表為四成至第二表為五成¶
　復至南第一表為六成五成為五變則五物五祇可¶
<pb:KR2m0014_WYG_117-45b>¶
　致六成為六變則象物天神可致更從南頭北向第¶
　二表為七成又從第二至第三表為八成則地祗皆¶
　出矣又從第三至北表為九成則人鬼皆格矣武舞¶
　服韋弁左執干右執戈亦分八佾於南表前二工執¶
　旌居前執鐸者左右夾振之次擊鼓以金錞和之以¶
　金鐲節之自一成至六成雖與文舞同然其終也為¶
　兵還振旅之狀廢鐲鳴鐃而舞畢記曰天子冕而總¶
　干葢古者人君自舞大武故服冕而執干戚八佾用¶
<pb:KR2m0014_WYG_117-46a>¶
　萬為擊刺之容則舞人執干戈何則冕非學士所宜¶
　服則玉戚亦非撃刺之所宜用也然則文武之成曷¶
　為異歟自一三五為九而乾用之參天之數也二與¶
　四為六而坤用之兩地之數也文舞陽也成以參天¶
　武舞隂也成以兩地節序自然之符也曰簫韶九成¶
　大武六成而又謂之變者何居曰在樂音謂之變在¶
　樂舞謂之成其實一也¶
　¶
<pb:KR2m0014_WYG_117-46b>¶
　¶
　¶
　¶
　¶
　¶
　¶
　¶
欽定續文獻通考卷一百十七¶
