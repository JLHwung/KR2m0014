# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:22.736866
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷二百二十四
<pb:KR2m0014_WYG_224-1a>¶
欽定四庫全書¶
欽定續文獻通考卷二百二十四¶
　物異考¶
　　恒風¶
宋理宗寳慶二年七月戊辰大風　嘉熙二年風雹七¶
月壬午烈風大作　三年風雹　淳祐十一年秦州風¶
　寳祐三年六月辛未大風　景定四年十一月福州¶
颶風¶
<pb:KR2m0014_WYG_224-1b>¶
度宗咸淳四年閏正月丁巳大風雷雨居民屋瓦皆動¶
　七年五月甲申紹興府大風六月丙申諸暨縣暴風¶
　十年四月紹興府大風拔木¶
端宗景炎二年十二月丙子颶風壞帝舟¶
　時帝至井澳颶風壞舟帝溺㡬不救遂得驚疾¶
遼太祖神册四年十月丙午大風雪¶
太宗天顯七年八月壬戌暴風雨¶
　是日捕鵞於沿栁湖風雨暴至舟覆溺死者六十餘¶
<pb:KR2m0014_WYG_224-2a>¶
　人命識以為戒¶
會同八年三月癸亥夕大風¶
　是日圍晉兵於白團衛村晉兵下鹿角為營是夕大¶
　風至曙命鐵鷂軍下馬拔其鹿角奮短兵入擊順風¶
　縱火揚塵以助其勢晉軍大呼曰都招討何不用兵¶
　令士辛徒死諸將皆奮出戰張彦澤藥元福皇甫遇¶
　出兵大戰諸將繼至遼軍却數百步風益甚晝晦如¶
　夜符彦卿以萬騎横擊遼軍率步卒並進遼軍不利¶
<pb:KR2m0014_WYG_224-2b>¶
聖宗開泰六年六月大風起於蕭徳妃塚上晝暝　　七¶
年五月丕勒達嚕葛部節度使博羅哩至必繖河遇微雨¶
忽天地晦暝大風飄四十三人飛旋空中良乆乃墮數¶
里外博羅哩幸獲免一酒壺在地反不移¶
興宗重熙十三年親征元昊以大風起詔班師¶
　北樞宻使蕭惠隨帝征夏元昊敗走惠麾先鋒及右¶
　翼邀之夏人千餘潰圍出我師逆擊大風忽起飛沙¶
　眯目軍亂夏人乗之蹂踐而死者不可勝計¶
<pb:KR2m0014_WYG_224-3a>¶
道宗泰康八年九月丁未大風雪¶
　　王圻曰興宗重熙二十四年張孝傑及第詣佛寺¶
　　忽迅風吹孝傑幞頭與浮屠齊墮地而碎有老僧¶
　　曰此人必驟貴然亦不得其死後果如所言天祚¶
　　帝乾統六年王鼎宰漆水縣時憇於庭忽有暴風¶
　　舉卧榻空中鼎無懼色但覺枕榻頓高乃曰吾中¶
　　朝正士邪無干正可徐寘之須㬰榻復故處風遂¶
　　止¶
<pb:KR2m0014_WYG_224-3b>¶
金太祖初起兵時遇遼兵於出河店㑹大風起塵埃蔽¶
天乗風勢擊之遼兵潰走¶
熙宗皇統九年四月壬申夜京師大風雨丁丑龍鬬榆¶
林河大風(壞居民官舍十六七木瓦人畜/皆飄颺十餘里死傷者數百人)¶
海陵正隆五年二月辛未鎮戍徳順等軍大風壞廬舍¶
民多壓死　六年六月壬戌夜大風壞承天門鴟尾¶
世宗大定四年七月辛丑大風雷雨拔木　八年五月¶
甲子北望淀大風¶
<pb:KR2m0014_WYG_224-4a>¶
章宗明昌六年二月丁丑大風震應天門鴟尾壞¶
承安三年十二月甲子朔大風寒¶
　帝獵於酸棗林以風寒罷獵凍死者五百餘人¶
泰和三年十月己亥大風　四年三月丁卯大風毁宣¶
陽門鴟尾¶
衛紹王大安三年二月乙亥夜大風從西北來發屋折¶
木通元門重闗東華門重闗清夷門重闗俱折¶
　時有男子郝贊詣省言即位之後天變屢見火焚萬¶
<pb:KR2m0014_WYG_224-4b>¶
　家風折門闗非小異也宜退位讓有徳衛紹王怒誅¶
　之隱處¶
崇慶元年七月有風從東來吹帛一段高數十丈宛轉¶
如龍墮於拱辰門内¶
宣宗貞祐三年二月戊午大風龍徳殿鴟尾壞三月戊¶
辰大風霾　興定元年五月己丑河南大風吹府署門¶
以去　三年四月癸未陜西黒風晝起有聲如雷頃之¶
地大震　四年四月丁丑大風吹河南府署飛百餘步¶
<pb:KR2m0014_WYG_224-5a>¶
户案門鑰開文牘飄散不知所在¶
哀宗正大元年正月戊午大風飄端門瓦昏霾不見日¶
黄氣塞天¶
　是日帝初視朝尊皇后為仁聖宫皇太后元妃為慈¶
　聖宫皇太后仁聖曽夢乞丐萬數踵其後心惡之占¶
　者曰后為天下母百姓貧窶將誰訴焉遂勅京城設¶
　粥與氷藥以應之人以為壬辰癸巳之兆¶
四年八月己巳大風吹左掖門鴟尾墜丹鳯門扉壞¶
<pb:KR2m0014_WYG_224-5b>¶
天興二年正月丙午朔大風¶
　時幸河朔濟河北風大作後軍不克濟¶
元太宗五年十二月大風霾凡七晝夜¶
憲宗六年春大風起西北砂礫飛揚白日晦暝¶
　帝討巴齊瑪克於衮騰吉斯海㑹大風吹海水盡涸濟¶
　師大㨗帝以為天導我也¶
世祖至元八年十月己未檀順等州風潦害稼　　十六¶
年保定等二十餘路大風害稼　　二十年正月汴梁延¶
<pb:KR2m0014_WYG_224-6a>¶
津封邱二縣大風麥苗盡拔　二十四年西京北京隆¶
興平灤南陽懷孟等路大風　三十一年七月(時成宗/已即位)¶
棣州大風發屋拔木¶
成宗元貞二年金復州風損禾　大徳二年五月衛輝¶
順徳旱大風損麥　五年七月戊戌朔暴風起東北雨¶
雹兼發　八年九月潮州颶風起海溢　十年二月大¶
同路暴風大雪壞民廬舍¶
　　(臣/)等謹按王圻續通考載成宗元貞二年順徳大¶
<pb:KR2m0014_WYG_224-6b>¶
　　風損麥紀志皆不載¶
武宗至大元年秋歸徳大風　四年三月(時仁宗/已即位)大風¶
　仁宗嗣位遣宦者李邦寧釋奠於孔子方就位忽大¶
　風起殿上及兩廡燭盡㓕燭臺底鐵罇入地尺許邦¶
　寧悚息伏地諸執事者皆伏¶
仁宗延祐七年八月(時英宗/已即位)延津縣大風晝晦¶
　　(臣/)等謹案王圻續通考黒𤯝黒祥門載仁宗癸亥¶
　　十月六日甲子先一夕因晉邸入繼大統告祭太¶
<pb:KR2m0014_WYG_224-7a>¶
　　廟陰風北來殿上燈燭皆滅良乆方息葢攝祭官¶
　　特克實額森特穆爾等皆弑君之元惡也考厯代¶
　　甲子圖英宗至治三年嵗次癸亥不得係於仁宗¶
　　且事當屬之風不當屬黒𤯝黒祥也¶
英宗至治元年三月大同路大風走沙土壅沒麥田百¶
頃　二年十二月辛卯大同衛輝江陵屬縣及豐贍署¶
大惠屯風　三年三月衛輝路大風桑彫蠶死五月庚¶
子大風拔栁林行宫樹三千餘株¶
<pb:KR2m0014_WYG_224-7b>¶
泰定帝泰定元年四月風烈　三年七月大都諸屬縣¶
寳坻房山縣大風折木八月鹽官州大風海溢捍海隄¶
崩(廣三十里餘袤二十里徙居/民千二百五十家以避之)大都昌平大風壞民居¶
九百家揚州崇明州大風龍慶路大風損稼　四年五¶
月衛輝路大風九日禾盡偃是嵗揚州路通州崇明州¶
大風　致和元年四月崇明州大風¶
　　王圻曰泰定帝泰定元年八月二十七日夜永嘉¶
　　颶風大作地震海溢入城溺民居樂清尤甚¶
<pb:KR2m0014_WYG_224-8a>¶
文宗天厯二年六月永平屯田府所𨽻昌國諸屯大風¶
至順元年二月衛輝路胙城新鄉縣大風七月廣平真¶
定肥鄉保定曲陽亦如之　二年十月吳江州大風¶
　　王圻曰文宗至順二年栁林行宫大風拔木三千¶
　　七百株¶
順帝元統元年三月戊子紹興蕭山縣大風拔木仆屋¶
　至元二年三月陜西暴風　至正元年七月廣西雷¶
州颶風大作湧潮水拔木害稼　二年十月海州颶風¶
<pb:KR2m0014_WYG_224-8b>¶
作　四年七月温州颶風大作　七年正月甲辰朔大¶
寒而風朝官仆者數人　十四年七月襄垣縣大風拔¶
木偃禾　十七年六月癸酉温州路樂清江中颶風作¶
　十八年正月乙丑大風起自西北益都土門萬嵗碑¶
仆而碎　二十一年正月癸酉石州大風拔木六畜皆¶
鳴　二十四年台州路黄岩州颶風拔木禾盡偃　二¶
十七年三月丁丑朔萊州大風庚子京師有大風起自¶
西北飛沙揚礫昏塵蔽天終夜不止如是者連日(自後/每日)¶
<pb:KR2m0014_WYG_224-9a>¶
(寅時風起萬竅爭鳴戍時/方息至五月癸未乃止)¶
　　(臣/)等謹按王圻續通考順帝至正十三年五月潯¶
　　州颶風大作壞官舍民居瓦屋門扉皆飄揚七十¶
　　里外十六年温州大風海舟吹上平陸高坡二三¶
　　十里死者千數考紀志皆不載¶
宣宗宣徳六年六月温州颶風大作壞公廨祠廟倉庫¶
城垣¶
英宗正統四年七月蘇松常鎮四府大風拔木殺稼¶
<pb:KR2m0014_WYG_224-9b>¶
英宗天順二年二月大風拔孝陵松樹懿文陵殿獸脊¶
梁柱多摧　三年四月順天河間真定保定廣平濟南¶
連日烈風麥苗盡敗　八年五月五日大風飄瓦抜木¶
壞郊壇¶
憲宗成化十四年八月丁未南京大風拔太廟樹　十¶
五年八月辛卯大風拔孝陵木　二十一年五月南京¶
大風拔太廟樹摧大祀殿及皇城各門獸吻¶
孝宗𢎞治三年六月壬午朔陜西靖虜衛大風天地昏¶
<pb:KR2m0014_WYG_224-10a>¶
暗變為紅光如火乆之乃息　七年三月己亥廣寧諸¶
衛狂風瀋陽錦州城仆百餘丈¶
武宗正徳元年六月辛酉暴風折郊壇松柏壞大祀殿¶
齋宫獸瓦　二年閏正月癸亥盧龍遷安大風拔樹毁¶
屋乙丑大風壞奉天門右吻　三年二月己丑大同暴¶
風屋瓦飛動三日而止　九年二月丁巳長樂大雨雹¶
狂風震電屋瓦皆飛五月戊辰曲阜暴風毁宣聖廟獸¶
吻　十二年四月丙辰來賓大風雨雹毁官民廬舍屋¶
<pb:KR2m0014_WYG_224-10b>¶
瓦皆飛十一月癸巳南京大風雪仆孝陵殿前樹及圍¶
墻内外松栢十二月己酉大理衛大風壞城樓　十三¶
年三月甲寅慶符大風雹壞學宫　十六年十二月辛¶
卯甘肅行都司狂風壞官民廬舍樹木無算¶
世宗嘉靖元年七月己巳南京暴風雨郊社陵寢宫闕¶
城垣獸吻脊欄皆壞拔樹萬餘株　五年陜西大風捲¶
掣廟宇民居百數十家¶
穆宗隆慶二年正月元旦大風飛沙走石白晝晦暝自¶
<pb:KR2m0014_WYG_224-11a>¶
京師至江浙皆然三月京師大風揚塵四塞¶
神宗萬厯十八年三月甲辰大名狂風天色乍黒乍赤¶
　二十六年十月癸亥喜峰露臺西北樓内旋風大作¶
黒氣冲天樓内有火光　三十四年七月丙戌大風拔¶
朝日壇樹　四十一年八月乙未青州大風拔樹傾城¶
屋¶
熹宗天啟元年三月辛亥大風揚塵四塞　四年五月¶
癸亥乾清宫東丹墀旋風驟作内官監鐵片大如屋頂¶
<pb:KR2m0014_WYG_224-11b>¶
者盤旋空中隕於西墀鏗訇若雷八月戊戌薊州寒風¶
殺人¶
愍帝崇禎十四年五月南陽大風拔屋七月乙亥福州¶
大風壞官署民舍　十五年五月保定廣平諸縣怪風¶
麥禾俱傷　十六年正月丁酉大風五鳯樓前門牡風¶
折三截建極殿榱桷俱折¶
　　恒陰(夜妖/附)¶
　　(臣/)等謹按馬端臨通考恒陰之後為夜妖凡晝晦¶
<pb:KR2m0014_WYG_224-12a>¶
　　及昏霧等無甚分别故今以夜妖附恒陰内¶
宋理宗寳慶二年七月戊辰雷電雨晝晦大風¶
恭帝徳祐元年六月庚子朔日食晝晦如夜¶
端宗祥興二年二月癸未暮風雨昏霧四塞咫尺不相¶
辨¶
遼太宗㑹同八年三月癸亥夕大風至曙風益甚晝晦¶
如夜(互見恒/風門)¶
聖宗開泰六年六月大風起蕭徳妃塚上晝暝(互見恒/風門)¶
<pb:KR2m0014_WYG_224-12b>¶
　七年五月天地晦冥大風飄四十三人飛旋空中良¶
久乃墮數里外¶
道宗咸雍八年正月壬寅昏霧連日¶
金海陵貞元三年四月丁丑朔昏霧四塞日無光凡十¶
有七日¶
世宗大定五年十一月癸酉大霧晝晦¶
章宗明昌六年二月京師大雨雹晝晦　承安五年十¶
月天乆陰¶
<pb:KR2m0014_WYG_224-13a>¶
衛紹王至寧元年八月大霧晝晦¶
宣宗貞祐元年八月戊子夜將曙大霧蒼黒跬步無所¶
見至辰巳間始散(互見黒𤯝/黒祥門)　三年十月丙申夜西北¶
有霧氣如積土至二更方散　四年正月己未旦黒霧¶
四塞已時乃散　興定四年正月壬子晝晦有頃大雷¶
風雨¶
　　(臣/)等謹按王圻續通考載宣宗貞祐元年九月大¶
　　風昏霾哀宗正大元年正月昏霾不見日已詳恒¶
<pb:KR2m0014_WYG_224-13b>¶
　　風及黄𤯝黄祥門¶
元成宗大徳五年七月戊戌朔晝晦　十年二月大同¶
路雨沙陰霾¶
泰定帝泰定四年八月碉門晝晦¶
文宗天厯二年八月自庚子至丙午皆晝霧夜晴　至¶
順元年五月壬戍歸徳府之譙縣霧傷麥¶
順帝至元四年四月京師晝晦¶
　時荆州分域有鬼夜叫云苦也苦㡬時泥到襄陽府¶
<pb:KR2m0014_WYG_224-14a>¶
　及早視之凡樹木皆用泥和猪狗血泥之¶
至正元年四月戊寅彰徳晝晦如夜　三年三月至四¶
月忻州風霾晝晦　二十四年六月丁未黒氣晦暗如¶
夜　二十七年二月永州晝晦城中人舉燈而食雞棲¶
於塒踰時方明庚子京師晝晦六月丙午日食晝晦¶
　　(臣/)等謹按王圻續通考載文宗至正十七年秋七¶
　　月京師書晦不辨人物自旦至午方消如是者旬¶
　　有五日二十一年四月朔日未沒三四竿許忽然¶
<pb:KR2m0014_WYG_224-14b>¶
　　無光漸作蕉葉様天昏黒如夜星斗燦然飯頃方¶
　　復舊天再開朗星斗亦隱又少時日乃沒紀志皆¶
　　不載¶
明太祖洪武十八年二月乆陰¶
惠帝建文元年七月癸酉燕王起兵風雲四起咫尺不¶
辨人少焉東方露青天尺許有光燭地洞徹上下¶
英宗正統五年七月戊午己未及癸亥曉刻陰沉四方¶
濃霧不辨人　八年邳海二州陰霧彌月夏麥多損¶
<pb:KR2m0014_WYG_224-15a>¶
景帝景泰六年正月癸酉陰霧四塞既而成霜附木凡¶
五日　八年正月甲子陰晦大霧咫尺不辨人物¶
　　王圻曰景帝景泰六年二月二十八日(清明後/之二日)旦¶
　　時微風自西北來至辰刻漸大沙土滃然東騖其¶
　　色正黄如柘染然土沾人手面洒洒然如濕頃之¶
　　天地晦暝色映牕牖間如血紅室中不辨人已而¶
　　紅色漸黯黒至午未時復黄稍開朗人相顧慘愕¶
　　至三月初二日微雨後忽黄氣四塞日色如青銅¶
<pb:KR2m0014_WYG_224-15b>¶
　　無風而雨土拂之如塵積地皆黄色昏益甚明日¶
　　大雨時或紅黒至初六日始作東北風七日又雨¶
　　八日始霽¶
英宗天順八年二月壬子風霾晝晦¶
憲宗成化四年三月昏霧蔽天不見星日者累晝夜¶
六年二月丁丑開封晝晦如夜黄霾蔽天三月辛巳雨¶
霾晝晦　九年三月甲午山東黒暗如夜癸未濟南諸¶
府狂風晝晦咫尺莫辨四月丁卯山東黒暗如夜　二¶
<pb:KR2m0014_WYG_224-16a>¶
十年五月丙申番禺天晦良乆乃復　二十一年三月¶
戊子大名風霾自辰迄申紅黄滿空俄黒如夜已而雨¶
沙數日乃止京師自正月至三月風霾不雨　二十三¶
年十二月辛卯大霧不辨人¶
孝宗𢎞治二年二月開封晝晦如夜三月黄塵四塞風¶
霾蔽天者累日　四年八月乙卯南京晦冥¶
武宗正徳五年三月甲子大風霾天色晦暝者數日¶
十年四月鉅野陰霧六日殺榖　十四年三月戊午陰¶
<pb:KR2m0014_WYG_224-16b>¶
晦　十六年十一月辛酉甘肅行都司黒風晝晦翌日¶
方散¶
世宗嘉靖元年正月丁卯日午昏霧四塞九月己巳大¶
風霾晝晦　三年江北昏霧其氣如藥　八年正月戊¶
戌朔風霾晦如夕　二十六年七月乙丑甘州五衛風¶
霾晝晦色赤復黄　二十八年三月丙申風霾四塞日¶
色慘白凡五日　三十年正月辛卯大風揚塵蔽天晝¶
晦　四十年二月己酉大風揚塵蔽天晝晦四月癸巳¶
<pb:KR2m0014_WYG_224-17a>¶
大風雨黄土晝晦　四十三年三月望異風作赤黄霾¶
至二十一日乃止¶
穆宗隆慶二年正月元旦大風揚沙走石白晝晦冥(自/北)¶
(幾抵江/浙皆同)¶
神宗萬厯十七年正月乙丑葢州衛風霾書晦壞廨宇¶
廬舍　二十五年二月戊寅京師風霾　二十九年四¶
月連日風霾　三十八年四月戊戌崇陽風霾晝晦至¶
夜轉烈損官民屋木無算　四十八年八月以前雲南¶
<pb:KR2m0014_WYG_224-17b>¶
諸府時晝晦¶
熹宗天啟元年四月乙亥午寧夏洪廣堡風霾大作墜¶
灰片如𤓰子紛紛不絶踰時而止日將沉作紅黄色外¶
如炊烟圍罩畝許日光所射如火燄夜分乃沒　四年¶
二月辛丑風霾晝晦塵沙蔽天連日不止　六年閏五¶
月丙戌霧重如雨六月己未如之¶
愍帝崇禎元年正月癸亥永年縣書晦咫尺不辨人物¶
　七年三月戊子黄州晝晦如夜　十三年閏正月丙¶
<pb:KR2m0014_WYG_224-18a>¶
申南京日色晦朦風霾大作細灰從空下五步外不見¶
一物　十七年三月丙申風霾晝晦¶
　¶
　¶
　¶
　¶
　¶
　¶
<pb:KR2m0014_WYG_224-18b>¶
　¶
　¶
　¶
　¶
　¶
　¶
　¶
欽定續文獻通考卷二百二十四¶
