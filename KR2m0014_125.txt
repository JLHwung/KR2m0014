# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:20.017945
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷一百二十五
<pb:KR2m0014_WYG_125-1a>¶
欽定四庫全書¶
欽定續文獻通考巻一百二十五¶
　兵考¶
　　禁衛兵¶
元太祖時以穆呼哩齊拉衮博勒呼博爾濟為四集賽¶
領集寨台分畨宿衛¶
　太祖功臣博勒呼等四人時號都爾本庫魯克猶言¶
　四傑也太祖命其世領集賽之長集賽猶言畨直宿¶
<pb:KR2m0014_WYG_125-1b>¶
　衛也凡宿衛毎三日一更申酉戌日博爾濟領為第¶
　一集賽即伊克集賽博勒呼早絶太祖命以博索部¶
　代之而非四傑功臣之類故以自名領之其云伊克¶
　者言天子自領之故也亥子丑日博爾濟領之為第¶
　二集賽寅卯辰日穆呼哩領之為第三集賽巳午末¶
　日齊拉衮領之為第四集賽齊拉衮後絶其後集賽¶
　常以右丞相領之凡集賽長之子孫或由天子所親¶
　信或由宰相所薦舉或以其次序所當為即襲其職¶
<pb:KR2m0014_WYG_125-2a>¶
　以掌環衛雖其官卑勿論也及年勞既乆則遂擢為¶
　一品官而四集賽之長天子或又命大臣以總之然¶
　不常設也其他預集賽之職而居禁近者分冠服弓¶
　矢食飲文史車馬廬帳府庫醫藥卜祝之事悉世守¶
　之雖以才能受任使服官政貴盛之極然一日歸至¶
　内庭則執其事如故至於子孫無改非甚親信不得¶
　預也其集賽執事之名則主弓矢鷹隼之事者曰和¶
　爾齊赤實保齊齊哩克昆書聖㫖者曰扎拉齊為天子¶
<pb:KR2m0014_WYG_125-2b>¶
　主文史者曰筆且齊親烹飪以奉上飲食者曰博囉¶
　齊侍上帶刀及弓矢者曰伊勒都齊庫特齊司閽者¶
　曰巴爾噶齊掌酒者曰達喇齊典車馬者曰烏拉齊¶
　庫哩齊掌内府尚供衣服者曰舒庫爾齊牧駱駝者¶
　曰特黙齊牧羊者曰和尼齊捕盗者曰和囉噶齊奏¶
　樂者曰浩爾齊又名忠勇之士曰巴圖爾勇敢無敵¶
　之士曰巴圖其名類盖不一然皆天子左右服勞侍¶
　從執事之人其分畨更直亦如四集賽之制而領於¶
<pb:KR2m0014_WYG_125-3a>¶
　集賽之長若夫宿衛之士則謂之四集賽台亦以三¶
　日分畨入衛其初名數甚簡後累増為萬四千人揆¶
　之古制猶天子之禁軍是故無事則各執其事以備¶
　宿衛禁庭有事則惟天子之所指使比之樞宻各衛¶
　諸軍為尤親信者也然四集賽台自太祖以後累朝¶
　所御鄂爾多其宿衛未嘗廢是故一朝有一朝之集¶
　賽總而計之其數滋多毎嵗所賜鈔幣動以億萬計¶
　國家大費毎敝於此焉¶
<pb:KR2m0014_WYG_125-3b>¶
　　陶宗儀輟耕録曰伊勒都齊乃侍御之至親近者¶
　　三日一次輪流入直負羅和於肩佩環刀於腰或¶
　　二人四人多至八人時若上御控鶴則在墀陛之¶
　　下盖所以虞奸囘也雖宰輔之日覲清光然有所¶
　　奏請無伊勒都齊在不敢進¶
世祖時設五衛以象五方始有侍衛親軍之屬置都指¶
揮使以領之¶
　於是禁兵之設殆不止於前矣而其用非一端用之¶
<pb:KR2m0014_WYG_125-4a>¶
　於大朝㑹則謂之圍宿軍用之於大祭祀則謂之儀¶
　仗軍車駕巡幸用之則曰扈從軍守䕶天子之帑蔵¶
　則曰看守軍或夜以之警非常則為巡邏軍或嵗漕¶
　至京師用之以彈壓則為鎮遏軍¶
　　(臣/)等謹按元代禁衛之兵世祖時其制始備嗣後¶
　　歴朝各有増損王圻續通考隨時纂列未能清晰¶
　　今據史志㕘以紀傳分標諸衛而因革損益之制¶
　　并載各條之下其通言侍衛而不指明某衛者則¶
<pb:KR2m0014_WYG_125-4b>¶
　　仍按年載於前庶考鏡者不慮其混淆云¶
世祖中統元年四月徵諸道兵六千五百人赴京師宿¶
衛¶
至元十四年五月選䝉古漢軍相參備都城内外及萬¶
夀山宿衛¶
十六年四月勅以上都軍四千衛都城凡他所未戍者¶
皆遣歸¶
成宗元貞二年二月禁軍將擅易侍衛軍¶
<pb:KR2m0014_WYG_125-5a>¶
四年八月詔䝉古侍衛所管特黙齊軍人子弟投充諸¶
王位下身役者悉遵世祖成憲發還元役¶
武宗至大二年十一月尚書省言比年衛士太濫率多¶
無賴請充衛士者必廷見乃聴從之¶
四年四月(時仁宗/已即位)詔分汰宿衛士漢人髙麗人南人冐¶
入者還原籍¶
仁宗皇慶二年十月勅漢人南人髙麗人宿衛分司上¶
都勿給弓矢¶
<pb:KR2m0014_WYG_125-5b>¶
四年七月賜衛士錢帛¶
　帝出見衛士有敝衣者問之對曰戍守邉鎮餘十五¶
　年以故貧耳帝曰此輩乆勞扵外留守臣未嘗以聞¶
　非朕親見何由知之自今有類此者必言於朕因命¶
　賜之錢帛¶
十一月諭諸宿衛入直各居其次非有㫖不得上殿闌¶
入禁中者坐罪¶
五年二月勅廣寧開元等萬户府兵入侍衛有兄弟子¶
<pb:KR2m0014_WYG_125-6a>¶
姪五人者三人留四人三人者二人留著為籍¶
七年二月(時英宗/已即位)汰富民竄名宿衛者給役䝉古諸驛¶
定京城環衛更畨法准五衛漢軍嵗例¶
英宗至治元年八月東内皇城建宿衛屋二十五楹命¶
五衛内摘軍二百五十人居之¶
　　(臣/)等謹按志以此事専為圍宿軍而設¶
三年二月命宣徽院選䝉古子男四百入宿衛¶
泰定帝泰定元年七月命東宫衛士仍依舊制¶
<pb:KR2m0014_WYG_125-6b>¶
　中書省臣言東宫衛士先朝止三千人今増至萬七¶
　千人請命詹事院汰去仍依舊制從之¶
文宗天厯元年十一月命總宿衛官分簡所募勇士非¶
舊嘗宿衛者皆罷去¶
二年四月四畨衛士各分五十人直東宫¶
　四畨衛士舊以萬人為率至是増三千人至五月又¶
　増千人¶
至順元年閏七月衛士上都駐冬者所給糧以三分為¶
<pb:KR2m0014_WYG_125-7a>¶
率二分給鈔¶
八月汰宿衛士¶
　省院臺官奏定大内四宿衛毎衛不過四百人累朝¶
　宿衛各不過二百人鷹坊萬四千二十四人當減四¶
　千人内饔九百九十人四集賽當留者各百人累朝¶
　舊邸宫分饔人三千二百二十四當留者一千一百¶
　二十人媵臣齊哩克昆各萬人當留者六千人其汰¶
　去者斥歸本部著籍應役有容匿濫充者集賽官與¶
<pb:KR2m0014_WYG_125-7b>¶
　其長杖五十七犯者與典給散者杖七十七沒家貲¶
　之半賞告者令監察御史察之制可¶
　　(臣/)等謹按以上諸條内所言宿衛之制疑皆當入¶
　　圍宿軍條下盖朝㑹所用則曰圍宿時時以備役¶
　　使較之他軍有勞逸之不同也然志中未嘗以為¶
　　専指圍宿軍而設故亦為分載於前¶
順帝至正十七年四月監察御史五十九請訓練衛士¶
從之¶
<pb:KR2m0014_WYG_125-8a>¶
　五十九言今京師周圍雖設二十四營軍卒疲弱素¶
　不訓練誠為虚設倘有不測誠可寒心宜速選擇驍¶
　勇精鋭衛䕶大駕鎮守京師實當今奠安根本固堅¶
　人心之急務帝嘉納之¶
控鶴軍後升為衛候直都指揮使司¶
　世祖中統二年十二月初設控鶴五百人以劉徳為¶
　軍使領之後至至元二年裕宗招集控鶴一百三十¶
　五人三十一年徽政院増控鶴六十五人立衛候司¶
<pb:KR2m0014_WYG_125-8b>¶
　領之且掌儀從金銀器物成宗元貞元年皇太后復¶
　以晉王校尉一百人𨽻焉至大徳十一年益以懷孟¶
　從行控鶴二百人升衛候直都指揮使司武宗至大¶
　元年復増控鶴百人總六百人設百户所六以為其¶
　屬仁宗皇慶元年四月簡汰控鶴士還本籍英宗至¶
　治三年罷衛候司四年(至治並無四年/此志文有誤)以控鶴六百¶
　三十人歸於皇后位下後復置立文宗至順二年六¶
　月免控鶴衛士當驛戸¶
<pb:KR2m0014_WYG_125-9a>¶
武衛軍後改侍衛親軍¶
　世祖初有武衛軍中統二年八月諭武衛軍都指揮¶
　使李伯祐汰本軍老弱者選精鋭代之三年九月以¶
　侍衛親軍都指揮使董文炳兼山東路經畧使收集¶
　益都舊軍充武衛軍戍南邉又詔益都行省大都督¶
　撒吉思與董文炳㑹議兵民籍毎十户惟取其二充¶
　武衛軍其海州東海漣水移入益都亦𨽻本衛四年¶
　正月詔諸翼萬户簡精兵四千充武衛軍四月選益¶
<pb:KR2m0014_WYG_125-9b>¶
　都兵千人充武衛軍至元元年改武衛為侍衛親軍¶
　分左右翼置都指揮使是年八月勅山東經畧副使¶
　武秀選益都新軍千入充武衛軍二年十二月増侍¶
　衛親軍一萬人内選女直軍三千髙麗軍三千阿哈¶
　三千益都路一千毎千人置千户一員百人置百戸¶
　一員以領之仍選丁力壮鋭者應役三年正月選女¶
　直軍二千為侍衛軍五月諭樞宻臣曰侍衛親軍非¶
　朕命不得發充夫役修瓊華島士卒即日放還四年¶
<pb:KR2m0014_WYG_125-10a>¶
　七月僉東京軍千八百人充侍衛軍時諭東京等路¶
　宣撫使命於所管戸内以十等為率於從上第三等¶
　戸僉選千八百名若不敷於第二等戸内僉補仍立¶
　千户百户牌子頭并其家屬同赴中都應役¶
左衛中衛右衛前衛後衛¶
　至元八年七月以侍衛親軍改立左右中三衛親軍¶
　置都指揮使掌宿衛扈從兼屯田國有大事則調度¶
　之十三年六月勅新附三衛兵之老弱者放還其家¶
<pb:KR2m0014_WYG_125-10b>¶
　至元十六年以侍衛親軍創置前後衛制如上三衛¶
　是年二月増置五衛指揮司二十年十月詔五衛軍¶
　嵗以冬十月聴十之五還家備資装正月畨上代其¶
　半還四月畢入役時各衛議先遣七人而以三人自¶
　代從之二十二年二月以應放還五衛軍穿河西務¶
　河舊例五衛軍十人為率七人三人分為二畨十月¶
　放七人者還正月復役正月放三人者還四月復役¶
　更休息之二十九年命六衛漢軍勿概供他役(按左/右中)¶
<pb:KR2m0014_WYG_125-11a>¶
　(前後為五衛考之兵志以此五衛及武衛列於諸衛/之前則此所云六衛當是兼武衛言之而非欽察桂)¶
　(齊諸衛也武衛世祖初即有後改侍衛親軍至至元/二十六年又立武衛親軍都指揮是時樞宻院所奏)¶
　(已有以六衛六千人雜以他兵総立武衛指揮似武/衛又不在六衛之中矣疑改侍衛親軍而武衛之營)¶
　(仍存或以侍衛親軍與五衛軍合稱六衛皆/未可考元史志文殊未明晰未可臆斷也)時樞宻¶
　院臣言六衛内領漢軍萬户現存者六千戸撥分為¶
　三力足備車馬者二千五百户毎甲令備馬十五匹¶
　牛車二兩力足備車者五百户毎甲令備牛車三兩¶
　其三千户惟習戰鬭不他役之六千戸外則供他役¶
<pb:KR2m0014_WYG_125-11b>¶
　庶能各勤乃事而兵亦精鋭詔施行之¶
　　(臣/)等謹按前因至元八年改立左右中三衛故武¶
　　衛與侍衛親軍之事載至至元四年七月而止然¶
　　紀志中於八年而後仍有止言侍衛軍之文想其¶
　　時雖改置五衛而侍衛親軍之本營未嘗廢也今¶
　　仍為類載於左¶
　至元十三年四月以侍衛親軍征戍嵗乆放令還家¶
　期六月各歸其軍六月命征東元帥府選襄陽生劵¶
<pb:KR2m0014_WYG_125-12a>¶
　軍五百充侍衛軍十五年五月選江南鋭軍為侍衛¶
　親軍時捴管胡翔請還侍衛軍先是宿州蘄縣等萬¶
　戸府士卒百人有㫖俾充侍衛軍後從僉省嚴忠範¶
　征西川既而嘉定重慶䕫府皆下忠範囘軍留西道¶
　翔上言從之九月勅以總管張子良所匿軍二千二¶
　百人充侍衛軍士俾張亨陳瑾領之(匿志文作匿紀/文作簽今以易)¶
　(領軍之人度之/則匿字為是)十六年四月諭揚州行省選南軍精¶
　鋭者二萬人充侍衛親軍併其家赴京師仍給行費¶
<pb:KR2m0014_WYG_125-12b>¶
　鈔萬六千錠十七年正月詔毋以侍衛軍供工匠役¶
　二月發侍衛軍三千浚通州運糧河二十四年十月¶
　總師汪惟和選麾下鋭卒一千人請擇昆弟中一人¶
　統之以備侍衛從之二十六年六月發侍衛軍二千¶
　人濬衮諾爾河¶
武衛¶
　至元二十五年尚書省奏諾海尼都以漢軍一萬人¶
　如上都所立虎賁司營屯田修城隍二十六年樞宻¶
<pb:KR2m0014_WYG_125-13a>¶
　院官安巴奏以六衛六千人塔喇海布格所掌大都¶
　屯田三千人及近路迤南萬户府一千人總一萬人¶
　立武衛親軍都指揮使司掌修治城隍及京師内外¶
　工役之事至泰定帝二年六月勅營造毋役五衛軍¶
　士止以武衛虎賁二衛給之¶
　　(臣/)等謹按武衛世祖初本有之此則二十六年所¶
　　别立者也志中所載二十五年如上都所立虎賁¶
　　司一事未見明晰㕘之泰定紀文始知二衛供營¶
<pb:KR2m0014_WYG_125-13b>¶
　　造之役居多耳¶
桂齊軍¶
　至元十三年詔民之蕩析離居及僧道漏籍諸色人¶
　不當差徭者萬餘人充桂齊軍令明安領之至二十¶
　四年立桂齊衛置親軍都指揮使司¶
　　(臣/)等謹按志云二十四年立衛而明安傳云二十¶
　　年明安為中衛都指揮明年領桂齊軍北征又明¶
　　年立桂齊親軍都指揮使司則當為二十二年年¶
<pb:KR2m0014_WYG_125-14a>¶
　　分小有異同未為大舛但志中止云二十四年立¶
　　衛而不叙明立軍之始則疎矣¶
隆福宫左都威衛¶
　初至元十六年世祖以新取到侍衛親軍一萬戸屬¶
　之東宫立侍衛親軍都指揮使司三十一年復以屬¶
　皇太后改福隆宫左都威衛使司武宗至大三年選¶
　其軍之善造作者八百人立千戸所一及百戸翼八¶
　以掌之而分局造作仁宗皇慶元年以王平章舊所¶
<pb:KR2m0014_WYG_125-14b>¶
　領軍一千人立屯田英宗至治三年罷匠軍千戸所¶
隆福宫右都威衛¶
　國初穆呼哩奉太祖命收扎拉爾烏嚕䝉古諾海四¶
　投下以安扎爾博囉實訥岱伯爾克巴圖爾庫庫布¶
　哈五人領特黙齊軍既平金隨處鎮守世祖中統三¶
　年以五投下特黙齊立䝉古特黙齊總管府至元十¶
　六年罷其軍各於本役下應役十九年仍令充軍二¶
　十一年樞宻院奏以五投下特黙齊軍俱屬之東宫¶
<pb:KR2m0014_WYG_125-15a>¶
　復置官屬如舊二十二年改䝉古侍衛親軍指揮使¶
　司三十一年改隆福宫右都威衛使司¶
唐古衛¶
　至元十八年阿實克烏蘇言今年春命總領河西軍¶
　三千人其帶虎符金牌者甚衆征伐之重若無官署¶
　何以防閑之樞宻院以聞遂立唐古衛親軍都指揮¶
　使司以總之成宗大徳元年十一月籍唐古軍入樞¶
　宻院¶
<pb:KR2m0014_WYG_125-15b>¶
西域親軍¶
　成宗元貞元年依桂齊唐古二衛例立西域親軍指¶
　揮使司¶
右阿蘇衛左阿蘇衛¶
　至元九年初立阿蘇巴圖達嚕噶齊後招集阿蘇正¶
　軍三千餘名復選阿蘇齊齊克齊拉衮集賽台軍七¶
　百人扈從車駕掌宿衛城禁兼管潮河蘇沽兩川屯¶
　田并供給軍儲二十三年為阿蘇軍南攻鎮巢殘傷¶
<pb:KR2m0014_WYG_125-16a>¶
　者衆遂以鎮巢七百戸屬之并前軍總為一萬戸𨽻¶
　前後二衛武宗至大二年始改立右左衛阿蘇親軍¶
　都指揮使司¶
隆鎮衛¶
　睿宗在潛邸嘗於居庸闗立南北口屯軍徼巡盗賊¶
　各設千戸所至元二十五年以南北口上千户所總¶
　領之至大四年改萬戸府分欽察唐古桂齊西域左¶
　右阿蘇諸衛軍三千人并南北口大和嶺舊隘漢軍¶
<pb:KR2m0014_WYG_125-16b>¶
　六百九十三人屯駐東西四十三處立十千戸所置¶
　隆鎮上萬户府以統之皇慶元年始改為隆鎮衛親¶
　軍都指揮使司延祐二年又以哈喇婁軍千户所𨽻¶
　焉至治元年置䝉古漢軍籍¶
左衛率府¶
　武宗至大元年命以中衛兵萬人立衛率府屬之東¶
　宫時仁宗為皇太子曰世祖立五衛象五方也其制¶
　猶中書之六部殆不可易遂命江南行省萬戸府選¶
<pb:KR2m0014_WYG_125-17a>¶
　漢軍之精鋭者一萬人為東宫衛兵立衛率府仁宗¶
　延祐元年改為忠翊府未幾又改為御臨親軍都指¶
　揮使司復以御臨非古典改為羽林六年英宗立為¶
　皇太子復以𨽻東宫仍為左衛率府¶
　　(臣/)等謹按武宗紀云勅知樞宻院事特穆爾布哈¶
　　摘漢軍萬人為皇太子别立衛不云江南行省以¶
　　志㕘之想所摘乃江南行省萬户府之兵也¶
右衛率府¶
<pb:KR2m0014_WYG_125-17b>¶
　至大二年八月又置太子右衛率府命右丞相托克¶
　托御史大夫布琳尼敦領府事至仁宗延祐五年以¶
　詹事圖們岱爾所管薩勒竒諾爾萬户府及迤東女¶
　直兩萬戸府右翼屯田萬戸府兵合為右衛率𨽻皇¶
　太子位下¶
　　王約傳曰仁宗在東宫約為詹事丞時詔立左衛¶
　　率府摘侍衛軍萬人為東官衛兵同列欲署軍官¶
　　約持不可仁宗召問對曰皇太子事不敢不為天¶
<pb:KR2m0014_WYG_125-18a>¶
　　子事不敢為仁宗悟竟罷其議同列復傳命増立¶
　　右衛率府取河南䝉古軍萬人𨽻之約屏人語曰¶
　　左衛率府舊制所有今置右府何為諸公宜深思¶
　　之不可累儲君也又命取安西兵器給宿衛士約¶
　　謂詹事鄂勒哲曰詹事移文數千里取兵器人必¶
　　驚疑主上聞之奈何鄂勒哲愧曰實慮不及此¶
　　(臣/)等謹按兵志止書延祐五年事而武宗事失載¶
　　今依紀叙其始置之由又延祐五年二月紀書以¶
<pb:KR2m0014_WYG_125-18b>¶
　　扎蘭齊喇萬戸府為右衛率府至六年七月又書¶
　　以扎蘭齊喇萬戸府軍萬人𨽻東宫置右衛率府¶
　　一事兩見扎蘭齊喇與志中薩勒竒諾爾字不相¶
　　符不知孰是¶
康禮衛¶
　至大三年定康禮軍籍凡非康禮氏者皆别而黜之¶
　騐其實始得入籍及諸侯王阿濟格呼魯蘇所領特¶
　黙齊屬喀喇氏者令樞宻院喀喇衛遣人乘傳往置¶
<pb:KR2m0014_WYG_125-19a>¶
　籍焉¶
　　(臣/)等謹按此據兵志宿衛門内所載書之也㕘之¶
　　紀文是年正月汰廣武康里衛軍非其種者還之¶
　　原籍凡𨽻諸王阿濟格呼魯蘇及迤南特黙齊者¶
　　令樞宻院遣人即其處㕘定為籍較志文多廣武¶
　　迤南四字餘意皆同以遣人乘傳即其處定籍之¶
　　語度之疑其非在京師也但元時郡國之兵止有¶
　　鎮戍無名某衛者故此亦為宿衛耳¶
<pb:KR2m0014_WYG_125-19b>¶
中都威衛後改忠翊侍衛¶
　初世祖至元二十九年立屯田府成宗大徳十一年¶
　増軍數立為大同等處侍衛親軍都指揮使司武宗¶
　至大四年皇太后修五臺寺遂移屬徽政院并以京¶
　兆軍三千人増入仁宗延祐元年改中都威衛使司¶
　仍𨽻徽政院延祐七年六月(時英宗/已即位)以紅城中都威¶
　衛係掌軍務之司屬徽政院不便命遵舊制俾樞宻¶
　總之(志中以紅城中都威衛一條另叙不在忠翊/侍衛條下今按止多紅城二字必即一事也)英¶
<pb:KR2m0014_WYG_125-20a>¶
　宗至治元年改為忠翊侍衛親都指揮使司¶
宗仁衛¶
　英宗至治二年右丞相拜珠奏以先圖卜特穆爾叛¶
　時沒入伊竒喇斯人一百戸與今所收䝉古子女三¶
　千户清州徹匠二千户合為行軍五千請立宗仁衛¶
　遂置宗仁衛䝉古侍衛親軍都指揮使司即命拜珠¶
　總衛事如右衛率府又置行軍千戸所𨽻焉(紀文書/調各衛)¶
　(漢軍二千充宗/仁衛屯田卒)至泰定帝元年四月罷衛士四百人¶
<pb:KR2m0014_WYG_125-20b>¶
　還宗仁衛(其先分出四百/人之事無可考)¶
右欽察衛左欽察衛¶
　世祖至元二十二年籍民丁為兵得萬人以伊蘇岱¶
　爾為欽察親軍指揮使統之二十三年依河西等衛¶
　例立欽察衛設行軍千戸十有九所屯田三所成宗¶
　大徳中置濟爾噶朗特古納兩千户所武宗至大元¶
　年復設四千戸所英宗至治二年以欽察衛士多為¶
　千戸所者凡三十五故分為左右兩衛文宗天厯二¶
<pb:KR2m0014_WYG_125-21a>¶
　年與龍翊衛同屬大都督府以太平王雅克特穆爾¶
　兼統之¶
　　(臣/)等謹按欽察之分左右志云至治二年之事㕘¶
　　之英宗紀係是年二月分置命拜珠総之乃文宗¶
　　紀至順二年三月又書以欽察衛軍士増多析為¶
　　左右二衛其誤眀矣¶
龍翊侍衛¶
　文宗天厯元年十二月立龍翊衛親軍都指揮使司¶
<pb:KR2m0014_WYG_125-21b>¶
　析左欽察衛騰吉斯等九十戸𨽻焉命太平王雅克¶
　特穆爾領其事¶
虎賁親軍都指揮使司¶
　　(臣/)等謹按虎賁軍志中止列其名考之紀文惟武¶
　　宗至大二年三月摘五衛軍五十人𨽻中都虎賁¶
　　司及前武衛條下泰定二年勅給營造之役二事¶
　　而已¶
左翊䝉古侍衛親軍都指揮使司¶
<pb:KR2m0014_WYG_125-22a>¶
右翊䝉古侍衛親軍都指揮使司¶
宣忠俄羅斯扈衛親軍都指揮使司¶
　初名宣忠扈衛親軍萬户府文宗至順二年四月改¶
　名宣忠俄羅斯扈衛親軍都指揮使司¶
威武阿蘇衛親軍都指揮使司¶
東路䝉古侍衛親軍都指揮使司¶
女直侍衛親軍萬戸府¶
髙麗女直漢軍萬戸府管女直侍衛親軍萬戸府¶
<pb:KR2m0014_WYG_125-22b>¶
　　(臣/)等謹按元代尚海運此軍之制雖無可詳考大¶
　　約為海運而設以其守海口且有屯儲之責故也¶
宣鎮侍衛¶
　　(臣/)等謹按左右中前後五衛武衛左翼右翼忠翊¶
　　左右欽察左衛率府宗仁衛宣忠扈衛虎賁司各¶
　　有屯田之制具詳田賦考¶
圍宿衛¶
　世祖至元二十六年命大都侍衛親軍内發萬人赴¶
<pb:KR2m0014_WYG_125-23a>¶
　上都備圍宿成宗元貞二年樞宻院臣言昔大朝㑹¶
　時皇城外皆無牆垣故用軍環繞以備圍宿今牆垣¶
　已成臣等議各城門以蒙古軍列衛及扵周橋南置¶
　戍樓以警昏旦從之武宗至大四年正月皇太子命¶
　以大朝㑹調䝉古漢軍三萬人備圍宿仁宗皇慶元¶
　年六月命衛率府軍士備圍宿守隆福宫内外禁門¶
　十一月又以皇太后㫖嚴禁掖門守衛増置百戸一¶
　員及於欽察桂齊西域唐古阿蘇等衛調九十人増¶
<pb:KR2m0014_WYG_125-23b>¶
　守諸掖門復命千户一員帥領百戸一員備巡邏延¶
　祐三年十月以諸侯王來朝命圍宿軍士六千人増¶
　至萬人十一月詔除舊有者更増色目軍萬人¶
　　(臣/)等謹按志稱大朝㑹則用圍宿軍盖元代諸侯¶
　　王各総兵權其入而朝㑹亦必有隨行軍士故朝¶
　　廷用圍宿軍以備之自圍宿軍以下諸軍皆無定¶
　　制即取之各衛中以應其役大約事畢或即散歸¶
　　也志中所書僅擇其稍似立制度者載之餘不備¶
<pb:KR2m0014_WYG_125-24a>¶
　　録又圍宿與巡邏互相為助如皇慶元年十一月¶
　　之事是也又考世祖中統元年諭隨路管軍萬戸¶
　　有舊從萬戸三哥西征軍人悉遣至京師充防城¶
　　軍一條此則想因用兵之時故調合之以壮京師¶
　　並非常設之制且其事止一見故附志於此¶
儀仗軍¶
　又有名蹕街清路軍又有看籸盆軍(或作看守/籸盆軍)皆行¶
　祭祀典禮時所用¶
<pb:KR2m0014_WYG_125-24b>¶
　世祖至元十二年上尊號告祭天地宗廟調左右中¶
　三衛軍五千人為蹕街清路軍武宗至大二年上尊¶
　號行朝賀禮樞宻院調軍一千人備儀仗三年上皇¶
　太后尊號行冊寳禮用内外儀仗軍及防䕶五色甲¶
　馬軍二百人四年二月合祭天地太廟社稷用蹕街¶
　清路及守内外壝門軍百八十人命以圍宿軍為之¶
　事畢還役英宗至治元年命有司選控鶴衛士及色¶
　目漢軍備鹵簿儀仗定鹵簿隊仗用軍士二千三百¶
<pb:KR2m0014_WYG_125-25a>¶
　三十人萬戸千戸百户四十五員仍議用軍士二千¶
　九百五十人萬戸千戸百戸五十九員(按上二句所/書疑是舊制)¶
　(此二句則新議定之/數但志中文未明晰)以備儀仗泰定帝致和元年六¶
　月享太廟用蹕街清路軍一百名看籸盆軍一百名¶
扈從軍¶
　世祖至元十七年三月發䝉古岱綽爾齊所領河西¶
　軍士及額勒赫麾下二百人入備扈從十八年十二¶
　月議選侍衛軍萬人練集備扈從成宗大徳五年十¶
<pb:KR2m0014_WYG_125-25b>¶
　一月選六御(御字當是/衛字之訛)扈從漢軍習武事仍禁萬户¶
　以下毋令私代犯者斷罪有差¶
看守軍¶
　世祖至元二十五年十一月以軍守都城外倉初大¶
　都城内倉有軍守之至是城外豐閏豐實廣貯通濟¶
　四倉亦毎倉發軍五人守之成宗大徳四年調軍五¶
　百人於新浚河内看閘武宗至大四年發阿蘇唐古¶
　等軍㕘漢軍用之各門置五十人仁宗延祐元年隆¶
<pb:KR2m0014_WYG_125-26a>¶
　禧院官言初世祖影殿有軍士守之今大崇恩福元¶
　寺有武宗御容宜依例調軍守衛從之英宗至治元¶
　年増守太廟牆垣軍初以衛士軍人共守圍宿故止¶
　用䝉古軍四百人至是以衛士守内牆垣其外壖止¶
　用軍士仍増至八百¶
巡邏軍¶
　仁宗皇慶元年丞相特們徳爾奏毎嵗既幸上京於¶
　各宿衛中留衛士三百七十人以備巡邏今嵗多盗¶
<pb:KR2m0014_WYG_125-26b>¶
　宜増百人命樞宻與中書分領之延祐七年五月詔¶
　留守司及虎賁司官親率衆於夜巡邏¶
鎮遏軍¶
　仁宗延祐元年閏三月樞宻院官言江浙春運糧八¶
　十三萬六千二百六十石取日開洋前來直沽請預¶
　差軍人鎮遏詔依年例調軍一千名三年以軍數不¶
　敷止調五百人七年調海運鎮遏軍一千如舊制¶
　　(臣/)等謹按志中止載延祐時三條然其定制用一¶
<pb:KR2m0014_WYG_125-27a>¶
　　千人可即此以推前後之制矣¶
鷹房捕獵¶
　元制自御位及諸王皆有實保齊盖鷹人也是故捕¶
　獵有户使之致鮮食以薦宗廟供天庖而齒革羽毛¶
　又皆足以備用然地有禁取有時違者則罪之冬春¶
　之交天子或親幸近郊縦鷹隼摶擊以為逰豫之度¶
　設之飛放故鷹房捕獵皆有司存而打捕鷹房人戸¶
　多取析居放良及漏籍還俗僧道與凡曠役無賴者¶
<pb:KR2m0014_WYG_125-27b>¶
　及招收亡宋舊役等戸為之其差發除納地税商税¶
　依例出軍等六色宣課外並免其雜泛差役自太宗¶
　乙未年抄籍分屬御位下及諸王公主駙馬各投下¶
　及世祖時行尚書省重定其籍厥後永為定制焉¶
　　(臣/)等謹按鷹房捕獵兵志中載在卷末不與宿衛¶
　　諸軍並列然志中綸集賽執事之名云掌鷹隼之¶
　　事者曰實保齊固即此軍人也此惟從天子狩獵¶
　　近在御前非古者期門佽飛之遺制歟雖諸王駙¶
<pb:KR2m0014_WYG_125-28a>¶
　　馬皆得有之亦以國俗家法時當修講故臣下亦¶
　　得以肄武事而其職事之所重専在於率左右以¶
　　燕天子也今故採其制附書禁衛軍之後¶
　¶
　¶
　¶
　¶
　¶
<pb:KR2m0014_WYG_125-28b>¶
　¶
　¶
　¶
　¶
　¶
　¶
　¶
欽定續文獻通考卷一百二十五¶
