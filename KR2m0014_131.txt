# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:20.165388
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷一百三十一
<pb:KR2m0014_WYG_131-1a>¶
欽定四庫全書¶
欽定續文獻通考卷一百三十一¶
　兵考¶
　　舟師水戰¶
宋寧宗開禧元年正月初置澉浦水軍¶
嘉定九年正月置馬軍司水軍¶
　時汪綱知高郵軍慮湖可以入淮招水卒五千人造¶
　百艘列三砦以戒非常及知紹興府招水軍刺叉手¶
<pb:KR2m0014_WYG_131-1b>¶
　教習甚専不令他役創營千餘間寬整堅密増置甲¶
　兵威聲赫然¶
理宗紹定三年十一月增置澉浦水軍¶
　時殿前司奏乞撥本司一千人令嘉興府瀕海漁業¶
　慣熟風濤少壯趫捷之人試驗刺充澉浦水軍仍增¶
　置統制官一員通行部轄從之¶
淳祐三年八月令福建安撫司照沿海例團結福泉漳¶
興化民船以備分番遣戍¶
<pb:KR2m0014_WYG_131-2a>¶
　又詔福州延祥荻蘆兩寨置武濟水軍摘本州廂禁¶
　習水者充千五百人為額¶
五年五月詔沿江湖南江西湖廣兩浙制帥漕司及許¶
浦水軍司共造輕捷戰船千艘置遊擊軍壯士三萬人¶
分備捍禦¶
七年二月詔令封樁下庫支十七界㑹子十二萬貫付¶
淮西安撫使造舭&KR2917;船¶
十二年正月創制遊擊軍水步各半四月置池州遊擊¶
<pb:KR2m0014_WYG_131-2b>¶
水軍¶
　時牟子才知太平州修采石戰艦百餘艘造兵仗以¶
　千計王埜節制和州等處巡江引水軍大閲舳艫創¶
　蒙衝萬艘¶
　帝昺祥興二年正月厓山之役張世傑以舟師碇海¶
　中棊結巨艦千餘艘中艫外舳貫以大索四周起樓¶
　棚如城堞居帝其中元軍攻之艦堅不動又以舟載¶
　茅沃以膏脂乘風縱火焚之檻堅塗泥縛長木以拒¶
<pb:KR2m0014_WYG_131-3a>¶
　火舟火不能&KR0353;¶
　　兵志曰水軍之制建炎初從李綱請沿江河淮帥¶
　　府各制水兵招善舟楫者充立軍號曰凌波樓船¶
　　軍(已見馬/氏通考)其戰艦有海鰍水蛸馬雙車得勝十棹¶
　　大飛旗捷防沙平底水飛馬之名隆興以後至於¶
　　寳祐景定間江淮沿流堡隘相望守禦益繁民勞¶
　　益甚迨咸淳末廣東籍蛋丁閩海招舶船民船公¶
　　私俱弊矣¶
<pb:KR2m0014_WYG_131-3b>¶
沿江水軍(建炎/置)¶
明州水軍(紹興/置)¶
福州荻蘆延祥砦(紹興/置)¶
鎮江駐劄御前水軍(乾道三年招三百人淳/熙五年増千五百人)¶
沿海水軍(乾道/置)¶
潮州水軍(乾道/置)¶
江隂水軍(乾道/置)¶
廣東水軍(乾道五年増至二千人制按/此軍志中不言何年始)¶
<pb:KR2m0014_WYG_131-4a>¶
平江許浦水軍(乾道七年七千人淳熙五年増/五百人  按此當是乾道時置)¶
江州水軍(淳熙時/招置)¶
池州都統司水軍(淳熙元年千人嘉定中増至/三千人  按此當淳熙時置)¶
漳州水軍(紹興元年漳泉共六百/人  按此當是紹興置)¶
泉州水軍(見/上)¶
殿前澉浦水(開禧元年一/千五百人)¶
鄂州都統司水軍(開禧十/五年)¶
太平州采石駐劄御前水軍(嘉定十四年五千人/  按此當是嘉定置)¶
<pb:KR2m0014_WYG_131-4b>¶
建康都統司靖安水軍(元𨽻都統司嘉/定中𨽻御前)¶
馬軍行司唐灣水軍(元𨽻馬軍行司/嘉定中𨽻御前)¶
通州水軍(乾道/置)¶
池州清溪鷹&KR0412;控海水軍(建炎/置)¶
兩淮水軍(紹興/置)¶
遼興宗重熙十七年命天德軍節度使耶律都沁造戰¶
船¶
　成樓船百三十艘上置兵下立馬規制堅壯及西征¶
<pb:KR2m0014_WYG_131-5a>¶
　帝御戰艦絶河擊之大捷而歸¶
金太宗天㑹八年四月梁王宗弼以舟師與宋韓世忠¶
戰於江中敗之¶
　時宗弼自平江引師還將濟江韓世忠以舟師抗江¶
　口接戰江中宗弼舟小契丹漢軍沒者二百餘人不¶
　得濟遂自鎮江泝流而上世忠襲之宋弼循南岸世¶
　忠循北岸且戰且行世忠艨艟大艦數倍宗弼軍出¶
　宗弼軍前後數里以輕舟來挑戰一日數接將至黄¶
<pb:KR2m0014_WYG_131-5b>¶
　天蕩宗弼乃因老鸛河故道開三十里通秦淮一日¶
　夜而成得至江寧㑹伊喇古自天長引軍來援乃將¶
　北渡世忠與之相持於黄天蕩伊喇古軍江北宗弼¶
　軍江南世忠以海艦進泊金山下分兩道出金兵背¶
　以鐵綆貫大鈎授健者毎縋一綆則曳一舟而沉之¶
　宗弼募人破海舟之䇿有閩人王姓者教以舟中載¶
　土以平板鋪之穴船板以櫂槳俟風息則出海舟無¶
　風不能動也且以火箭射其箬篷則不攻自破宗弼¶
<pb:KR2m0014_WYG_131-6a>¶
　然之及天霽風止以小舟出江世忠絶流擊之海舟¶
　無風不能動宗弼命善射者乘輕舟以火箭射之煙¶
　燄蔽天宋軍大潰世忠僅以身免宗弼遂濟江¶
十三年興燕雲兩河夫四十萬之蔚州交牙山採木為¶
筏由唐河及開創河道運至雄州之北虎川造戰船¶
　時因劉豫遣人持海道圖及木作戰船小樣來獻欲¶
　由海道入侵江南故有是役¶
熙宗天眷間命韓國公錫黙阿里督造戰船¶
<pb:KR2m0014_WYG_131-6b>¶
　阿里自結髪從軍大小數十戰尤習舟楫江淮用兵¶
　無役不從時人以水星目之至海陵正隆間復命造¶
　戰船¶
海陵天德間命戸部侍郎韓錫籍水手於山東¶
　時蘇保衡為水軍都統制趨杭州俾錫部船三百㑹¶
　廣陵適保衡敗還喪船過半令錫補足之¶
正隆四年二月造戰船於通州十月帝親觀之¶
五年三月東海縣民張旺徐元等反遣都水監徐文等¶
<pb:KR2m0014_WYG_131-7a>¶
率舟師九百浮海討之¶
　時命之曰朕意不在一邑將試舟師耳¶
十月籍諸路水手得三萬人¶
六年二月徵諸道水手運戰船¶
　時海陵欲觀水戰使武捷軍總管富察世傑領水軍¶
　百人試之宋人舟大而多世傑舟小而急進至中流¶
　取勝而還及伐宋師至西采石欲渡江右領軍副都¶
　督烏雅富埒琿曰宋軍船高大我船卑小恐不可遽¶
<pb:KR2m0014_WYG_131-7b>¶
　渡海陵怒其阻兵事乃遣别將先渡江舟小不可戰¶
　遂失利兩明安及兵士二百餘人皆䧟沒¶
宣宗興定三年九月詔沿河造戰艦付行院帥府¶
元世祖至元三年河南等路統軍副使董文炳造戰艦¶
五百艘習水戰預謀取宋方畧¶
五年正月勅陜西五路四川行省造戰艦五百艘付宣¶
撫使劉整¶
七年三月都元帥阿珠圍守襄陽詔教水軍七萬餘人¶
<pb:KR2m0014_WYG_131-8a>¶
造戰艦五千艘¶
　時劉整與阿珠計曰我精兵突騎所當者破惟水戰¶
　不如宋耳奪彼所長則事濟矣乃日練水軍雖雨不¶
　能出亦畫地為船而習之¶
八年五月命高麗軍民總管洪俊奇往羅州道監造戰¶
船¶
　十一年又命監造戰船經營日本國事十九年又命¶
　于平灣黑堝兒監造戰船七百艘¶
<pb:KR2m0014_WYG_131-8b>¶
十年正月命經畧使忻都史樞等率兵船大小百有八¶
艘討耽羅賊黨¶
　　(臣/)等謹按史言耽羅乃高麗與國世祖既臣服高¶
　　麗以耽羅為南宋日本要衝亦注意焉是年高麗¶
　　叛賊林衍之餘黨遁入耽羅故發舟師往討六月¶
　　即平之¶
三月教練水軍於興元金洋州汴梁等處造船二千艘¶
　從㕘知行省漢軍都元帥劉整之請也¶
<pb:KR2m0014_WYG_131-9a>¶
六月勅襄陽造戰船千艘¶
十一年二月造戰船八百艘於汴梁¶
　三月㕘知政事董文炳軍駐鎮江宋張世傑等陳大¶
　艦萬艘碇焦山下江中勁卒居前文炳身犯之乘輪¶
　船大呼突陣諸將繼起自寅至午宋師大敗世傑收¶
　遺卒復戰又破之遂東走於海文炳船小不可入海¶
　乃還獲戰船七百艘十二年二月元軍次丁家洲宋¶
　淮西制置使夏重以戰艦二千五百艘横亘江中賈¶
<pb:KR2m0014_WYG_131-9b>¶
　似道將兵殿其後丞相巴延命左右翼萬戸率騎兵¶
　夾江而進砲聲震百里宋軍潰同平章事阿珠促戰¶
　船進挺身登舟手柁衝敵船麾何瑋李庭等深入巴¶
　延命步騎左右掎之追殺百五十餘里得船二千餘¶
　艘七月宋張世傑等以舟師萬艘駐焦山東毎十船¶
　為一舫聫以鐵鎖以示必死阿珠登石公山望之曰¶
　可燒而走也遂選强健善射者千人載以巨艦分兩¶
　翼夾射阿珠居中合勢進擊繼以火矢燒其篷檣煙¶
<pb:KR2m0014_WYG_131-10a>¶
　燄漲天宋兵既碇舟死戰欲走不能前軍争赴水死¶
　後軍㪚走追至圖山獲黄白鷂船七百餘艘自是宋¶
　人不能軍矣¶
三月以舟九百艘征日本¶
　先是至元六七年間世祖詔諭高麗國王植送國信¶
　使趙良弼通好日本十年良弼復使至太宰府而還¶
　至是命鳯州經畧使實都高麗軍民總管洪茶邱以¶
　千料舟巴圖爾輕疾舟汲水小舟各三百共九百艘¶
<pb:KR2m0014_WYG_131-10b>¶
　載士卒一萬五千征之十月入其國敗之而官軍不¶
　整又矢盡惟擄掠四境而歸十二年又遣使致書十¶
　七年為其所殺十八年正月命日本行省左丞相阿¶
　婁罕右丞范文虎及實都洪察球爾等率十萬人征¶
　之八月諸將未見敵喪全師以還有敗卒于閶脫歸¶
　言官軍六月入海七月至平壺島移五龍山八月一¶
　日風破舟五日文虎等各自擇堅好船乘之棄士卒¶
　十餘萬於山下所出師十萬之衆得還者三人耳¶
<pb:KR2m0014_WYG_131-11a>¶
十六年十一月命湖北道宣慰司劉深教練鄂州漢軍¶
新附水軍¶
十八年二月勅通政院昆都與郭漢整治水驛自叙州¶
至荆南凡十九站增戸二千一百船二百十二艘¶
十月勅以海船百艘新舊軍及水手合萬人期以明年¶
正月征海外諸番¶
　　(臣/)等謹按外國𤓰哇傳言海外諸畨多出奇寳取¶
　　貴於中國世祖出師諸畨者惟𤓰哇之役為大至¶
<pb:KR2m0014_WYG_131-11b>¶
　　元二十九年二月詔福建行省㑹江西湖廣行省¶
　　兵二萬發舟千艘給糧一年征𤓰哇三十年先遣¶
　　人率五百餘人船十艘往招諭之大軍繼進水陸¶
　　並行水軍遣副元師圖古徳埒克萬戸禇懷逺李¶
　　忠等乘鑽鋒船前進㑹大軍於八節澗獲其鬼頭¶
　　大船百餘艘是役也戰功甚多兹擇其用水師事¶
　　節採之¶
　　又按外國琉球傳至元二十八年九月海船副萬¶
<pb:KR2m0014_WYG_131-12a>¶
　　戸楊祥請以六千軍往降之不聽命則伐之朝廷¶
　　從其請二十九年三月自汀路尾澳舟行祥乘小¶
　　舟至一低山下令軍官領二百餘人小舟十一艘¶
　　載軍器領三嶼人陳輝等登岸為岸上人殺死者¶
　　三人遂還¶
二十年正月命䝉古軍習舟師者二千人特黙齊萬人¶
習水戰五百人征日本¶
　以淮西宣慰使昻吉爾上言民勞乞寢兵尋罷之至¶
<pb:KR2m0014_WYG_131-12b>¶
　二十三年世祖以日本未嘗相侵而交趾犯邊宜置¶
　日本専事交趾嗣後雖有造船議征之事而終不果¶
　行至成宗時江浙平章政事伊蘇岱爾乞用兵日本¶
　亦不許¶
二十一年正月詔分道征緬於阿昔阿禾兩江造船二¶
百艘順流攻之拔江頭城¶
　　(臣/)等謹按外國傳云二十年十一月宗王桑阿克逹¶
　　爾命伊克徳濟取道於阿昔江達鎮西阿禾江造¶
<pb:KR2m0014_WYG_131-13a>¶
　　舟二百下流至江頭城斷緬人水路自將一軍徑¶
　　抵其國破其江頭城紀文在二十一年與傳異者¶
　　蓋紀下詔之時而遂繫其事非再舉也至二十三¶
　　年十月又命招討司張萬等造戰船將兵六千人¶
　　征緬旋亦平定¶
二十二年立江西江淮湖廣造船提舉司¶
四月以征日本船運糧江淮及教軍水戰¶
六月命女直碩達勒達造船二百艘及造征日本迎風¶
<pb:KR2m0014_WYG_131-13b>¶
船¶
十月勅習泛海者募水工至千人者為千戸百人者為¶
百戸¶
　先是括江淮水手中書省奏江淮人皆能遊水恐因¶
　此揺動者衆乃罷至是勅樞密院備征日本故又有¶
此勅至十一月遣使告髙麗發兵萬人船六百五十艘¶
　來助征十一月赦囚徒黥其面又招宋時販私鹽軍¶
　習海道者為水工以征日本¶
<pb:KR2m0014_WYG_131-14a>¶
是年命鎮南王征安南¶
　　(臣/)等謹按世祖命鎮南王征占城假道安南令安¶
　　南運糧送至占城助軍及官軍進發安南發兵抗¶
　　拒遂先征之是年十一月官軍六道進攻破諸隘¶
　　惟興道王(安南國中臣/之封王者)尚有兵船千萬艘距萬刼¶
　　(地/名)遂遣兵士於沿江求船且置場剏造選各翼水¶
　　軍令烏瑪喇巴圖部領數與戰皆敗之至二十四¶
　　年詔發江淮江西湖廣三省蒙古漢劵軍七萬人¶
<pb:KR2m0014_WYG_131-14b>¶
　　船五百艘雲南兵六千人海外四州黎兵萬五千¶
　　海道糧運萬戸張文虎費拱辰陶大明運糧十七¶
　　萬石分道以進十一月烏瑪喇樊楫以兵由海道¶
　　經王山雙門安邦口遇交趾船四百餘艘擊之多¶
　　斬獲奪其舟百艘至二十五年正月安南王陳日烜¶
　　及其子走入海鎮南王以諸軍追之次天長海口¶
　　不知其所之引兵還交趾城命烏瑪喇將水兵迓¶
　　張文虎等糧船由大滂口趨塔山遇賊船千餘擊¶
<pb:KR2m0014_WYG_131-15a>¶
　　破之至安邦口不見張文虎船鎮南王與諸將恐¶
　　糧盡師老無以支久乃全師而還張文虎糧船以¶
　　去年十二月次屯山遇交趾艘三十艘擊之所殺¶
　　畧相當至緑水洋賊船益多不能敵乃沉米於海¶
　　趨瓊州費拱辰糧船以十一月次惠州風不能進¶
　　漂至瓊州與張文虎合徐慶糧船漂至占城亦至¶
　　瓊州凡亡士卒二百二十人船十一艘糧萬四千¶
　　三百石鎮南王因賊兵大集從間道歸至三十年¶
<pb:KR2m0014_WYG_131-15b>¶
　　廷臣又議征之尋亦停罷¶
　　又按是時之攻占城以阻於安南不果行而其先¶
　　之以水師征占城者亦有之至元十九年立占城¶
　　行省十一月行省官率兵自廣州航海至占城港¶
　　港口北連海海口有小港五通其國官軍依海岸¶
　　屯駐占城兵治木城為守二十年正月行省以十¶
　　五日夜半發船攻城遣將以兵千六百人由水路¶
　　攻木城舟行至天明泊岸為風濤所碎者十六七¶
<pb:KR2m0014_WYG_131-16a>¶
　　與之戰勝之嗣是占城亦奉表歸欵矣¶
二十三年二月命湖廣行省統征交趾海船三百¶
二十六年四月以納顔人戸充海船水軍¶
　先是二月尚書省臣言行泉(按元於泉州府立行中/書省升泉州路總管府)¶
　(故云行泉府/史誤刋作臬)府所統海船萬五千艘以新附人駕之¶
　緩急殊不可用宜招集納顔及星納噶爾流㪚戸為¶
　軍自泉州至杭州立海站十五站置船五艘水軍二¶
　百専運畨夷貢物及啇販竒貨且防禦海道為便從¶
<pb:KR2m0014_WYG_131-16b>¶
　之至是省臣又言納顔以反誅其人戸月給米萬七¶
　千五百二十三石父母妻子俱在北方恐生他志請¶
　徙置江南充沙布鼎所請海船水軍又從之至三十¶
　一年九月(時成宗/已即位)以和囉羅及納顔之黨七百餘人¶
　𨽻同知樞密院布琳濟達習水戰¶
二十七年十一月詔增置江淮戰船海船¶
　江淮行省言水戰之法舊止十所今擇瀕海沿江要¶
　害二十二所分兵閲習伺察諸盜錢塘控扼海口舊¶
<pb:KR2m0014_WYG_131-17a>¶
　置戰船二十艘故海賊時出奪船殺人今増置戰船¶
　百艘海船二十艘庶盜不敢發從之¶
成宗大徳六年正月海道漕運船令特黙齊軍與江南¶
水手相㕘教習以防海冦¶
十年四月置崑山嘉定等處水軍上萬戸府¶
　　(臣/)等謹按世祖時既征海外諸畨而海運一事尤¶
　　為全代國用所關故巡海之制最為𦂳要兵志中¶
　　雖紛紀時事而未見詳明沿及順帝時海道多梗¶
<pb:KR2m0014_WYG_131-17b>¶
　　考王思誠傳載其於至正時陳防海之䇿言初開¶
　　海道置海仙鶴哨船往來警邏今敝船十數艘止¶
　　於劉家港口以捕盜為名實不出海以致冦盜猖¶
　　獗宜即萊州洋等處分兵嚴守不令泊船島嶼禁¶
　　鎮民與梢水為婚有能捕賊者即以船畀之獲賊¶
　　首者賞以官仍移江浙河南二省列戍江海諸口¶
　　以詰海啇還者審非㓂賊始令泊岸下年糧船開¶
　　洋之前遣將士乘海仙鶴於二月中旬入海庶幾¶
<pb:KR2m0014_WYG_131-18a>¶
　　海道寧息朝廷多是其議此實當時急要之務然¶
　　其實效亦未見何如耳¶
　¶
　¶
　¶
　¶
　¶
　¶
<pb:KR2m0014_WYG_131-18b>¶
　¶
　¶
　¶
　¶
　¶
　¶
　¶
欽定續文獻通考卷一百三十一¶
