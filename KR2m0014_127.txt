# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:20.057514
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷一百二十七
<pb:KR2m0014_WYG_127-1a>¶
欽定四庫全書¶
欽定續文獻通考卷一百二十七¶
　兵考¶
　　郡國兵(鄉兵/)¶
宋寧宗嘉定二年十月命京湖制置司募逃卒及放㪚¶
忠義以補廂禁軍額¶
　至理宗紹定五年四月李日邁奏乞行下諸郡招選¶
　放散軍人驍勇可用者填廂禁軍闕額從之¶
<pb:KR2m0014_WYG_127-1b>¶
三年二月詔楚州武鋒軍嵗給累重錢如大軍例¶
　　(臣/)等謹按此軍名見兵志禁軍門乾道之末諸州¶
　　都統司各軍目内¶
四年六月更定四川諸軍軍額¶
七年六月置嘉定府邊丁二千人以備蠻命制置安撫¶
諸司給其費¶
　時籍土丁之壯健者二千人月廪之俾守諸寨蠻人¶
　聞知有備遂不敢輕出抄掠¶
<pb:KR2m0014_WYG_127-2a>¶
九年正月命諸州招填軍籍¶
十七年五月詔覈實兩淮京湖四川江上諸軍之數¶
　時國子司業劉爚接伴金使於盱眙軍還言兩淮之¶
　地藩蔽江南干戈盜賊之後宜加經理必於招集流¶
　㪚之中就為足食足兵之計臣觀淮東其地平博膏¶
　腴有陂澤水泉之利而荒蕪實多其民勁悍勇敢習¶
　邊鄙戰鬭之事而安集者少誠能經畫郊野招集㪚¶
　亡約頃畆以授田使無廣占抛荒之患列溝洫以儲¶
<pb:KR2m0014_WYG_127-2b>¶
　水且備戎馬馳突之虞為之具田器貸種糧相其險¶
　易聚為室廬使相保䕶聫以什伍教以擊刺使相糾¶
　率或鄉為一團里為一隊建其長立其副平居則耕¶
　有警則守有餘力則戰帝嘉納之至理宗寳慶三年¶
　知滁州趙范上書史彌逺曰有遏冦之兵有㳺擊之¶
　兵有討賊之兵今寳應之逼山陽天長之逼盱眙各¶
　増戍兵萬人遣良將統之此遏冦之兵也盱眙之冦¶
　素無儲蓄金人亦無以養之不過分兵擄掠而食當¶
<pb:KR2m0014_WYG_127-3a>¶
　量出精兵授以勇校募土豪出竒設伏以勦殺之此¶
　逰擊之兵也維揚金陵合肥各聚二三萬人人物必¶
　精將校必勇器械必利教閲必熟紀律必嚴賞罰必¶
　公其心術念慮必人人思親其上而死其長信能行¶
　此半年而可以強國一年而可以討賊矣或謂揚州¶
　不可屯重兵恐連賊禍是不然揚州者國之北門一¶
　以統淮一以蔽江一以守運河豈可無備哉善守者¶
　敵不知所攻今若設寳應天長二屯以扼其衝復重¶
<pb:KR2m0014_WYG_127-3b>¶
　二三帥閫以張吾勢賊將不知所攻而敢犯我揚州¶
　哉紹定三年范又為書告廟堂請罷調停之議一請¶
　檄沿江制置司調王明本軍駐泰興港以扼泰州下¶
　江之㨗徑一請檄射陽湖人為兵屯其半高郵以制¶
　賊後屯其半𤓰州以扼賊前一請速調淮西兵合滁¶
　陽六合諸軍圖救江西朝㫖乃許范刺射陽湖兵毋¶
　過二萬人就聴節制¶
　　王萬傳曰萬通判鎮江府論屯戍曰戎司舊分地¶
<pb:KR2m0014_WYG_127-4a>¶
　　戍守殿歩兵戍真陽六合鎮江兵戍揚楚盱眙建¶
　　康馬司兵戍滁濠定逺都統司兵戍廬和安豐以¶
　　至池司兵戍舒蘄巢縣江司兵戍蘄黄浮光地勢¶
　　皆順皆以統制部之出外皆常有帥臣居内以本¶
　　軍財賦葺營柵撫士卒備器械以故軍事常整辦¶
　　遇警急則帥臣親統軍兵以行比乃有以建康馬¶
　　帥而知黄州者都統而知光州者以池司都統而¶
　　在楚州以鎮江都統而在應天者將不知兵兵不¶
<pb:KR2m0014_WYG_127-4b>¶
　　屬將往往以本軍之財資他處之用以致營柵壊¶
　　而莫脩士卒貧而莫給器械鈍而莫繕宜與盡還¶
　　舊制¶
　　名臣奏議曰禮部尚書魏了翁奏曰今凡江上諸¶
　　軍皆非阜陵分𨽻之舊騎司之軍昔戍於滁濠定¶
　　逺也今移之浮光建康戎司昔戍於安豐廬和也¶
　　今移之泗水京口戎司昔戍於真掦楚泰高郵盱¶
　　眙𤓰州塩城諸處也今置之新復諸郡池地戎司¶
<pb:KR2m0014_WYG_127-5a>¶
　　昔戍於舒蘄巢縣也今置之淮東許浦諸處水軍¶
　　昔處之近輔所以拱衛行都也今徙之東海自餘¶
　　荆鄂四川軍分大抵皆非舊戍夫以京師之重獨¶
　　有殿歩二軍而近境諸屯皆戍極邊殆非防㣲杜¶
　　漸之意臣愚謂宜急循舊制凡沿江沿海之卒置¶
　　之舊屯而以時戍邊庶幾連營列柵聲勢連亘可¶
　　以擬緩急之須可以消奸慝之萌昔王黼童貫既¶
　　得幽之空城即移舊邊之戍以守新邊及新邊既¶
<pb:KR2m0014_WYG_127-5b>¶
　　棄舊境亦失往鍳明甚而今之新進少年獨未知¶
　　懲創乎此新復之郡既未可保而上江之備已為¶
　　之一空臣愚謂宜急循阜陵分𨽻之舊宿師於江¶
　　南而分戍於淮漢庶幾根本先固人心不揺既可¶
　　以厚重門之守又可以省分劵之費惟陛下曲留¶
　　聖意¶
理宗紹定四年申嚴帥臣考州郡兵數¶
　臣僚言州郡有禁卒有壯城有廂軍有土兵一州之¶
<pb:KR2m0014_WYG_127-6a>¶
　財自足以給一州之兵比年尺籍多虚月招嵗補悉¶
　成文具盖州郡吝養兵之費所招無二三逃亡已六¶
　七宜申嚴帥臣於郡守到罷具兵額若干逃故若干¶
　招填若干攷其數而黜陟之¶
　　汪綱傳曰綱提舉淮東常平上言曰州郡禁軍本¶
　　非供役乃就糧外郡耳今不為戰鬭用乃使之供¶
　　力役緩急戍守專倚大軍指日待更不安風土豈¶
　　若土兵生長邊地墳墓室家人自為守耶當精擇¶
<pb:KR2m0014_WYG_127-6b>¶
　　伉壯廣其尺籍悉𨽻御前軍額分擘劵給以助州¶
　　郡衣糧之功大率如山陽武鋒軍制則邊面不必¶
　　抽江上之戍江上不必岀禁閫之師生劵更番勞¶
　　費俱息矣¶
　　王霆傳曰霆為沿江制置幕官上言曰招募良家¶
　　子不可以夤縁關節冒濫其間防守江面全藉正¶
　　軍若義軍民兵特可為聲援耳而所謂大軍羸病¶
　　者多兵械損舊豈不敗事調兵防江當於江岸創¶
<pb:KR2m0014_WYG_127-7a>¶
　　屋居之使之專心守禦諸軍伍法既廢平居則無¶
　　以稽其虚籍冒濫之弊糾其竄逸生事之人緩急¶
　　則無以致其迸力向敵之志連其逃陣不進之心¶
　　尉繚子所以著束部伍之令太公謂伍法為要者¶
　　此也用兵不以人數多寡為勝負惟教習之精否¶
　　則勝負之形可見矣¶
　　王萬傳曰萬通判鎮江府論用兵曰當以五千人¶
　　為屯每屯一將二長一大將一路又合一大將而¶
<pb:KR2m0014_WYG_127-7b>¶
　　併合於制置為總統淮東可精兵三萬光黄可二¶
　　萬東西夾擊而沿江制司㑹合肥兵共二萬以牽¶
　　制行則結營陣止則依城壘行則齎乾糧止則就¶
　　食州縣¶
嘉熈四年四川宣撫使孟珙條上流備禦¶
　珙言宜為籓籬三層乞創制副司及移關外都統一¶
　軍於䕫任涪南以下江面之責為第一層備鼎澧為¶
　第二層備辰沅靖桂為第三層峽州松滋須各屯萬¶
<pb:KR2m0014_WYG_127-8a>¶
　人舟師𨽻焉歸州屯三千人鼎澧辰沅靖各五千人¶
　郴桂各千人如是則江南可保矣¶
淳祐六年五月詔諸鎮募兵造舟置馬以嚴邊防¶
寳祐五年十一月詔京湖帥臣黄平清浪平溪分置屯¶
戍¶
開慶元年正月詔戍蜀將士頻年戰禦暴露可憫命蒲¶
擇之從優犒師春防畢日即與更戍其輙逃師者從軍¶
令¶
<pb:KR2m0014_WYG_127-8b>¶
　時軍器少監牟子才言全蜀盛時官軍七八萬人通¶
　忠義軍為十四萬今官軍不過五萬而已宜招新軍¶
　三萬并撫慰田楊二家使嵗以兵來如此則蜀猶可¶
　保否則不出三年蜀必亡矣¶
度宗咸淳六年三月詔贑吉南安三郡立砦屯兵¶
　時三郡境數被冦雖有砦卒冦出没無時莫能相救¶
　詔即要衝立四砦砦屯兵百使地勢聫絡禦冦為便¶
　三郡擇將官領之¶
<pb:KR2m0014_WYG_127-9a>¶
雄淮軍¶
　寧宗開禧三年九月命淮西轉運司措置雄淮軍嘉¶
　定元年江淮制置司汰雄淮軍歸農淮東揀刺八千¶
　餘人以補鎮江大軍及武鋒軍之闕淮西揀刺二萬¶
　六千餘人以為御前定武軍¶
義士壯士¶
　寧宗時沈作賔知平江府請得節制許浦水軍詔可¶
　郡有使臣故海盗也作賔使招誘其黨既至慰勉之¶
<pb:KR2m0014_WYG_127-9b>¶
　又得強勇者幾千人置將以統之號曰義士復募郡¶
　城内外惡少亦幾千人號曰壯士衣糧器械皆視官¶
　軍而輕捷善鬭過之於是海盜不警市井無譁¶
民兵¶
　寜宗嘉定十七年趙范知揚州務脩軍政籍民為半¶
　年兵春夏在田秋冬教閲官免建砦而私不廢農理¶
　宗嘉熈二年十月淮東總領財賦知鎮江府吳潜言¶
　宗子趙時□集真滁豐濠四郡流民十餘萬團結十¶
<pb:KR2m0014_WYG_127-10a>¶
　七砦其強壯二萬可籍為兵從之度宗咸淳四年四¶
　月右正言黄鏞言今守邊急務非兵農合一不可一¶
　曰屯田二曰民兵川蜀屯田為先民兵次之淮襄民¶
　兵為先屯田次之此足食足兵良策也不報¶
　　名臣奏議曰司令許應龍進故事曰臣聞民兵可¶
　　用勝於官兵盖邊陲之民迫近敵境而間探素審¶
　　從事鞍馬而弓矢素精兼屋廬妻子皆欲其保䕶¶
　　其自衛之計尤切今為之糾合使之捍禦非特國¶
<pb:KR2m0014_WYG_127-10b>¶
　　之利亦民之利也但區處民兵要必有法蠲其力¶
　　而使之安教以技擊而使之熟擇其精鋭而重賞¶
　　之則感激而思奮統以隅總而倡率之則緩急之¶
　　足恃抑又有所當察者出戰則民兵當其鋒勝捷¶
　　則官軍爭其賞既無所獲誰肯効力是以雖有民¶
　　兵之名而末底安邊之績者其患實由於此必於¶
　　奏凱之際為之分别官軍有功則賞官軍民兵得¶
　　勝則賞民兵所行既公其誰不服比者官軍間有¶
<pb:KR2m0014_WYG_127-11a>¶
　　敗䘐闕額未補若就沿邊招募於勢尤便盖其人¶
　　精悍又習戰鬬使之戍守不惟省生劵之費又且¶
　　無調發之勞一舉而兩得實因時權宜之長䇿也¶
　　又中書舍人袁甫乞團結民兵劄子曰臣聞方今¶
　　邊面之患在乎兵少而力分盖兵少則備疎力分¶
　　則贍薄敵攻其虚如蹈無人之境本朝康定初契¶
　　丹擾北元昊叛西可謂甚急矣始詔河北河東路¶
　　強壯陜西京東西路新置弓手皆以二十五人為¶
<pb:KR2m0014_WYG_127-11b>¶
　　團置團官四團為都置正副都頭各一人五都為¶
　　指揮置使年二十係籍各置弓弩分番教習官日¶
　　給糧二升河北在籍者二十九萬三千河東十四¶
　　萬四千陜西亦十五萬而卒以此制西北兩路未¶
　　聞事勢急遽之時而不可以行團結之䇿也臣之¶
　　愚計謂宜急行下沿邊州郡舉行團結民兵之政¶
　　其間或有規模已成者更須精加整葺務令縝宻¶
　　如其未曽結習之地宜及今嚴加要束亟為措置¶
<pb:KR2m0014_WYG_127-12a>¶
　　處處有保甲人人知固守無枵虚踈薄之患有周¶
　　圍捍禦之功此實當今至大至急之務也¶
　　(臣/)等謹按團結民兵之法詳見於知漢陽黄幹之奏¶
　　其法以五家為一小甲五甲為一大甲四大甲為一團¶
　　長一里之内總數團長為一里正一鄉之内總數¶
　　里正為一鄉官一縣之地分為四隅每隅之内總¶
　　數鄉官為一隅官以察奸慝以䕶鄉井幹為臨川¶
　　令行之三年人以為便此即應龍所謂統以隅總¶
<pb:KR2m0014_WYG_127-12b>¶
　　而倡率之亦即甫處處有保甲之説也¶
忠勇軍¶
　寧宗嘉定時知隨州吳柔勝築隨州及棗陽城招四¶
　方亡命得千人立軍曰忠勇軍廪以總所闕額營柵¶
　器械悉備理宗紹定四年七月詔制總諸帥戎司凡¶
　忠勇死義之家並與優給其有子才藝異衆者令赴¶
　樞宻院審視録用之¶
　　(臣/)等謹按王圻續通考載參知政事李鳴復奏言¶
<pb:KR2m0014_WYG_127-13a>¶
　　軍之有忠勇初以陜西弓箭手刺為之興洋曰義¶
　　士金州曰保勝京西曰保捷而關中則謂之忠勇¶
　　考兵志熈寧以後侍衛歩軍内有忠勇之名在成¶
　　都則川陜間皆有之也¶
忠義軍¶
　寧宗嘉定二年四月江淮制置司言汝廬濠三州忠¶
　義軍歸農六月京湖制置司言放諸州新軍及忠義¶
　人歸農八年五月命利州路安撫司招刺忠義人十¶
<pb:KR2m0014_WYG_127-13b>¶
　年六月又招募京西忠義人十一年正月利州將麻¶
　仲率忠義人焚秦州永寧砦詔四川忠義人立功賞¶
　視官軍五月命四川制置司招進忠義人時淮東安¶
　撫司崔與之因滁有山林之阻創五砦結忠義民兵¶
　金侵淮西沿邊之民得附山自固金人自是疑設伏¶
　不敢深入¶
忠順軍¶
　寧宗時知棗陽孟宗政招唐鄧蔡壯士二萬餘人號¶
<pb:KR2m0014_WYG_127-14a>¶
　忠順軍命江海總之衆不安制置司以宗政子珙代¶
　海珙分其軍為三衆乃帖然¶
茶商軍¶
　寧宗時湖北茶商羣聚暴横峽州教授鄭清之白總¶
　領何炳曰此輩精悍宜籍為兵緩急可用炳亟下召¶
　募之令趨者雲集號曰茶商軍後多頼其用¶
防江軍寜淮軍¶
　理宗紹定初知建康趙善湘創置¶
<pb:KR2m0014_WYG_127-14b>¶
招信軍¶
　理宗紹定五年十月金將以盱眙軍來降改為招信¶
　軍¶
忠衛軍先鋒軍¶
　理宗端平元年十一月京湖制置司創鎮北軍詔以¶
　襄陽府駐劄御前忠衛軍為名嘉熈三年正月知岳¶
　州孟珙復襄陽奏襄樊為朝廷根本非甲兵十萬不¶
　足分守乃以蔡息降人置忠衛軍襄郢降人置先鋒¶
<pb:KR2m0014_WYG_127-15a>¶
　軍又開慶元年孫子秀知常州淮兵數百人浮寓貢¶
　院給餉不時死者相繼子秀請於朝創名忠衛軍置¶
　砦以居¶
忠&KR1063;軍¶
　理宗嘉熈元年知臨安府趙與懽招刺三千人為忠¶
　&KR1063;軍¶
寧武軍飛鶻軍¶
　理宗嘉熈四年四川宣撫使孟珙招集麻城縣巴河¶
<pb:KR2m0014_WYG_127-15b>¶
　安樂磯管公店淮民三百五十有九人皆沿邊經戰¶
　之士號寧武軍又回鶻愛里八都魯帥壯士百餘老¶
　稚百一十五人馬二百六十匹來降創飛鶻軍¶
忠義軍虎翼軍¶
　理宗嘉熈四年十一月詔荆鄂都統制張順以私錢¶
　招襄漢潰卒創忠義虎翼兩軍及援安慶池州有功¶
　特予官兩轉¶
山水寨¶
<pb:KR2m0014_WYG_127-16a>¶
　理宗淳祐三年六月資政殿學士知温州趙與懽乞¶
　廢併諸寨増置鎮海寨兵以備倉猝從之十年十月¶
　詔淮西疆埸延袤八百餘里近令沿江制司團結耕¶
　屯漸已就緒但制閫置司江南相去差逺可令淮西¶
　提舉李子逹就司空山創司提舉本路山寨¶
　　王圻曰李鳴復奏曰寨之有家計向者吳玠實創¶
　　之岷曰仇池鳯曰秋防原階曰楊家崖成曰董家¶
　　山是四者皆有險可恃有泉可飲又為之糧以食¶
<pb:KR2m0014_WYG_127-16b>¶
　　為之屋以居無事則寓於州有事則歸於寨其為¶
　　慮盖甚悉也古人設險守國殆不過此吳曦之變¶
　　以後邊帥欲築城以為守而家計寨之實遂廢曩¶
　　時蜀帥又欲列柵以為固而山寨之役遂興夫謂¶
　　之山寨與前所謂家計寨若類矣而實非也盖家¶
　　計寨凡四擇地利之絶險者為之而山寨則為數¶
　　七十無其險也家計寨之設乃官與民相保聚其¶
　　力足以捍敵而山寨則家自為活無其力也彩畫¶
<pb:KR2m0014_WYG_127-17a>¶
　　成圖但詫觀美多張虚勢無補實用是驅之使就¶
　　死地也以山寨之受禍也而併與其足以避禍者¶
　　廢而不葺亦未之思耳臣謂家計寨宜復舊者此¶
　　也¶
武勝軍¶
　理宗淳祐四年七月詔收沿淮失業壯丁為武勝軍¶
　以五千人為額¶
威敵軍¶
<pb:KR2m0014_WYG_127-17b>¶
　理宗景定二年知潭州汪立信以潭為湖湘重鎮創¶
　威敵軍所募精鋭數千人後頼其用¶
　是年襄陽被圍急立信移書賈似道曰内郡何事乎¶
　多兵宜盡出之江干以實外禦算見兵可七十餘萬¶
　人老弱柔脆十分汰二為選兵五十餘萬人而沿江¶
　之守則不過七千里若距百里為屯屯有守將十屯¶
　為府府有總督其尤要害處輙參倍其兵無事則汎¶
　舟長淮往來㳺徼有事則東西齊奮戰守並用刁斗¶
<pb:KR2m0014_WYG_127-18a>¶
　相聞餽餉不絶互相應援以為聫絡選宗室親王忠¶
　良有幹用大臣立為統制分東西二府以蒞此上䇿¶
　也¶
鎮邊軍¶
　度宗咸淳元年三月京湖制置司創置¶
武鋭軍¶
　度宗咸淳五年兩淮制置司李庭芝募汴南流民二¶
　萬餘人屯駐揚州號武鋭軍¶
<pb:KR2m0014_WYG_127-18b>¶
武定軍¶
　恭帝徳祐元年十一月元兵既破廣徳軍陳宜中倉¶
　皇發臨安民年十五以上者皆籍為兵號武定軍¶
　　(臣/)等謹按宋末有生劵軍熟券軍(度宗咸淳九年/四川制司有言)¶
　　(戍兵生劵人之語當即召募/之民兵也熟券事無可徵)請糧軍通事軍(通事/軍宋)¶
　　(以招納北地/䝉古人為之)福建畬軍手號軍手記軍湼手軍(此/三)¶
　　(軍當異名而同實恭帝初有執民為兵/盡湼刺之之事湼刺本宋時舊制也)江南鹽徒¶
　　軍土兵之名宋史中皆不詳載元史中每有宋亡¶
<pb:KR2m0014_WYG_127-19a>¶
　　後招集其遺軍之事今摘録其名於此¶
　　又按兵志載熈寧以後之制凡河北至四川十二¶
　　路歩軍騎軍之額其總名如河北改號崇勝四川¶
　　改號克寜之類通考皆已載入而其各指揮之名¶
　　考史文於分注中皆無中興以後故皆不載而備¶
　　録建炎後禁廂二條於左以補通考所未備¶
　　建炎後禁廂兵威果(安吉嘉興杭平江常嚴鎮江紹興/慶元温台婺處隆興江寜國南康)¶
　　(潭永衢道邵武建寧/南劍全福興化漳汀)全捷(中興立杭婺安吉平江/泉鎮江紹興慶元寜國)¶
<pb:KR2m0014_WYG_127-19b>¶
　　(寳應/福)雄節(杭安吉嘉興平江常嚴温鎮/江紹興江隂慶元台婺處)武衛(鎮江/紹興)¶
　　(温婺/潭)威捷(杭温鎮江/紹興婺潭)雄捷(中興立/紹興)威勝(中興立寳/慶慶元)¶
　　翼虎(中興立/隆興)雄畧(中興立吉潭永衢/隆興全福廣容)忠節(中興立/隆興撫)¶
　　(臨江寧國江建/昌興國南康)武雄(撫隆興江建昌吉興國/南安袁臨江寜國南康)靖安¶
　　(中興立/全寳慶)靜江(桂陽郴/衡道金)廣節(中興立邵武福漳/建寜南劍興化汀)廣二¶
　　廣三指揮(中興/立全)親効(中興/立廣)澄海(廣循連南雄封英/徳南恩恵潮藤容)¶
　　(賀徳慶昭/高欽雷)¶
　　建炎後廂兵武嚴宣効壯役(中興/立)備軍(中興/立)神衛¶
<pb:KR2m0014_WYG_127-20a>¶
　　剩員(𨽻侍衛步軍/中興𨽻廂軍)廣豐倉剩員(中興/立)廣効(中興有/揀中廣)¶
　　(効在廣効立字按/立字當作上)御營喝探(中興在/京師)武和(開封一/指揮中)¶
　　(興左右二/指揮在京)武肅(中興在/京師)忠靖(一指揮開/化屬步軍)奉化(屬步/軍三)¶
　　(指揮中興有揀中/奉化在奉化上)勁勇(在/京)崇勝(一指揮中興有揀/中崇勝在崇勝上)¶
　　雄猛(一指/揮)保寧(中興有揀中保/寧在保寧上)寧淮(中興在/淮南)捍江¶
　　(杭/)宣節(中興在寳慶潭永武岡/郴衡全桂陽靖道沅)効勇(中興江/東西)保節¶
　　(中興五/指揮)克寧(中興/四川)寧江(中興立/一指揮)清化(中興/廣西)牢城(諸/州)¶
　　(以待有罪/配𨽻人)崇節(中興杭安吉平江江隂常嚴鎮江/温慶元台婺江東西  按奉化本)¶
<pb:KR2m0014_WYG_127-20b>¶
　　(京東路總軍名勁武本京西路總軍名崇勝本河/北路總軍名雄猛本河東路總軍名保寧本陜西)¶
　　(路總軍名寕准本淮南路總軍名宣節本荆湖路/總軍名効勇本江南路總軍名保節本福建路總)¶
　　(軍名克寧本四川路總軍名清化本廣南路總軍/名崇節本兩浙路總軍名皆見史志與通考自中)¶
　　(興之後京東京西河北河東陜西五路之地皆已/屬金故此五路軍名分注中並不書其在何地大)¶
　　(約地既失而軍名尚存耳餘諸軍皆各著其地與/前各路相合惟福建仍屬宋地而保節不書地名)¶
　　(當是偶/遺之耳)開江(中興/平江)横江(中興平/江杭)寧節(中興台福寧/國建寧靖)¶
　　清務(中興/婺)山場(中興/婺)効勇(中興隆興撫贑建昌興/國南安袁吉臨江寧國)¶
　　(南/康)靖安(中興立潭/永常徳)靜江(二指/揮)威果(見禁/軍)雄畧(中興/四指)¶
<pb:KR2m0014_WYG_127-21a>¶
　　(揮/)澄海(中興武/岡全)豐國監(中興立/建寧)駕綱(中興/立)長運(中/興)¶
　　(立/)脩江(中興/杭)都作院(中興/杭)小作(中興/立杭)清河閘(中興/立杭)¶
　　開湖司(中興/立杭)北城堰(中興/立杭)西河廣濟(中興/立杭)樓店務¶
　　(中興/立杭)長安堰閘(中興/立杭)壯城(帥府望/郡立之)鼓角匠船務(中/興)¶
　　(立杭役按自豐國監以及在杭諸軍皆所以備給/使工  之事非可用以戰守者今以其亦為軍名)¶
　　(故依史志/備列之)¶
　　又按兵志所載建炎後鄉兵皆已載馬端臨考(通/考)¶
　　(於南渡後所列鄉兵之目核之兵志惟少槍杖手/與湖南鄉社二軍然通考已於北宋時類叙之矣)¶
<pb:KR2m0014_WYG_127-21b>¶
　　(福建槍杖手通考言紹興五/年罷之兵志中失載此語)兵志於光宗寧宗而¶
　　後鄉兵之制絶無紀載惟書山水砦兵亦詳列於¶
　　左¶
　　建炎後砦兵兩浙西路臨安府十三砦(外沙海内/管界茶槽)¶
　　(南蕩東梓上管赭山黄/灣砍石奉口許村下塘)安吉州七砦(管界安吉秀/塞吕小幽嶺)¶
　　(下塘北/豪臯塘)平江府八砦(吳江吳長許浦福山/白茅江灣楊林角頭)常山五¶
　　砦(管界小河馬/跡香蘭分界)江隂軍二砦(申港/石牌)嚴州五砦(威平/港口)¶
　　(鳯林茶/山管界)兩浙東路慶元府十砦(浙東結琦三姑管/界大嵩海口白峯)¶
<pb:KR2m0014_WYG_127-22a>¶
　　(岱山鳴/鶴公塘)温州十三砦(城下管界館頭青奥梅奥鹿/西浦門南監東北三尖北監)¶
　　(小鹿/大荆)台州六砦(管界亭塲吳都/白塔松門臨門)處州二砦(管界/梓亭)江¶
　　南東路南康軍五砦(大孤山水陸四/望山河湖左望)江南西路隆¶
　　興府七砦(都廵鄔子松門港/口定江杉甫管界)撫州七砦(城南㑹田/樂安鎮馬)¶
　　(旗歩招/擕湖平)江州六砦(管界江内茭石馬/當城子頭孤山)興國二砦(池/口)¶
　　(□/湖)袁州四砦(都巡四縣/管界白斜)臨江軍三砦(水軍水/陸管界)吉州¶
　　十六砦(富田走馬塍永和鎮觀山明徳沙溪西平/山楊宅栗傳禾山勝鄉造口秀洲新砦北)¶
　　(鄉黄/茅峽)荆湖南路永州三砦(都廵同巡/衡永界)寳慶三砦(黄/茅)¶
<pb:KR2m0014_WYG_127-22b>¶
　　(西縣/盧溪)郴州五砦(管界安福清/要赤石上猶)武岡軍十砦(三門石/查真良)¶
　　(岳溪臨口闗峽黄/石新寧綏寜永和)道州四砦(管道寧逺/江華永明)金州四砦¶
　　(上軍角口/吉寜平塘)福建路邵武軍十砦(同巡檢大寺水口/永安明溪仁壽西)¶
　　(安永平軍/口梅口)建寜府七砦(黄琦籌嶺盆亭麻/沙水吉苦竹仁壽)南劍州¶
　　八砦(滄峽洛陽浮流巖前/同巡仁夀萬安黄土)泉州五砦(都巡同巡石/井小兠三縣)¶
　　福州四砦(辜嶺甘蔗/五縣水石)興化軍二砦(同巡/巡鹽)漳州二砦¶
　　(同巡/虎嶺)廣西路賀州二砦(臨賀/富川)昭州四砦(昭平雲峒/酉嶺直山)¶
　　欽州二砦(西縣/管界)¶
<pb:KR2m0014_WYG_127-23a>¶
遼太祖神冊元年十二月收山北八軍¶
太宗大同元年魏博節度使趙延壽請以晉降卒戍南¶
邊從之¶
　時晉軍降者二三十萬人遣杜重威將之南行及河¶
　帝以兵衆恐為變欲悉擁而納之河流以言者諌而¶
　止次陳橋久雪士卒凍餒咸怨重威相聚而泣帝意¶
　猶欲誅之延壽請盡徙其家於恒定雲翔之間每嵗¶
　分畨使戍南邊可以無患帝悦而從之¶
<pb:KR2m0014_WYG_127-23b>¶
聖宗統和初總南面軍務耶律休格均戍兵立更休法¶
四年十一月置諸部監勒所部各守營伍毋相錯雜¶
興宗重熈初西北路招討使耶律達嚕請减軍籍三千¶
二百八十人¶
十五年七月籍諸路軍¶
二十年十月括諸道軍籍¶
道宗清寧二年六月命有司籍軍補邊戍¶
四年三月募天徳鎮武東勝等處勇捷者籍為軍¶
<pb:KR2m0014_WYG_127-24a>¶
大安九年十月遣使籍諸路兵¶
天祚帝天慶四年詔中京上京長春遼西四路計户産¶
出軍¶
　時初敗於女直召南府宰相張琳付以東征事琳以¶
　軍國大計舊制漢人不與辭不允乃奏曰前日之敗¶
　失於輕舉若用漢兵二十萬分道進計無不克者帝¶
　許其半仍詔中京等四路計户産出軍時有起至二¶
　百軍者生業蕩㪚民甚苦之四路軍甫集尋復遁去¶
<pb:KR2m0014_WYG_127-24b>¶
五年六月籍諸路兵有雜畜十頭以上者皆從軍¶
　　契丹國志曰高永昌叛於渤海使張琳討之始招¶
　　所謂轉户軍盖遼東渤海乃夙所仇若其轉户則¶
　　使從良庶幾捐軀奮命命下得兵二萬餘¶
七年十二月遣伊勒希巴扎拉與太公鼎諸路募兵¶
　　契丹國志曰耶律淳僣號之初漢軍多而畨軍少¶
　　蕭幹建議籍東西奚二千餘人及嶺外南北大王¶
　　伊實王皮室伊喇司遼民竄山谷沙漠間者令州¶
<pb:KR2m0014_WYG_127-25a>¶
　　縣招之得萬餘户户選一人為軍支贍家錢三十¶
　　貫謂之瘦軍¶
大首領部族軍¶
　遼時親王大臣體國如家征伐之際往往置私甲以¶
　從王事大者千餘騎小者數百人著籍皇府國有戎¶
　政量出三五千騎留餘兵為部族根本有太子軍偉¶
　王軍永康王軍千越王軍麻答軍五押軍¶
衆部族軍¶
<pb:KR2m0014_WYG_127-25b>¶
　　(臣/)等謹按約尼九帳族横帳三父房族國舅帳巴¶
　　哩伊蘇濟勒族國舅部族此營衛志中標曰内四¶
　　部族者也此外衆部族兵衛志云分𨽻南北府守¶
　　衛四邊頋以營衛志中所列㕘考不無同異今㨿¶
　　二志互為証訂詳列於左¶
𨽻北府者二十八部¶
　侍從宫帳者奚王府部¶
　鎮南境者五院部六院部(兵衛志言北王府錫哩軍/南王府錫哩軍即五院六)¶
<pb:KR2m0014_WYG_127-26a>¶
　(院部所云南北府乃南北大王府實皆屬北宰相府/也奚王府部五六院部與南府所屬之伊實部所謂)¶
　(四大王府為/大部族也)¶
　屬東北路招討司者威部¶
　屬東北路統軍司者奚六部初奚有五部曰約囉伯¶
　特敖拉美嘉綽里特降於太祖號五部奚天賛八¶
　年又置托輝部遂號六部奚聖宗合敖拉美嘉托輝¶
　三部為一専號敖拉部特置南尅部北尅部以足六¶
　部之數¶
<pb:KR2m0014_WYG_127-26b>¶
　　(臣/)等謹按此奚王府六部即所謂侍從宫帳之奚¶
　　王府部也既云侍從宫帳為大部族何列於小部¶
　　族而屬東北路招討司乎考營衛志云敖拉部自¶
　　統和十二年合三部為一本屬奚王府聖宗分置¶
　　又云統和二年(此二年當是/十二年之誤)以奚府二尅分置南¶
　　北二部又云綽里特部居潭州北約囉部居潭利¶
　　二州間伯特部松山平州之間又云奚王和碩鼐¶
　　討烏舍敗績籍六部𨽻北府以此度之當是未分¶
<pb:KR2m0014_WYG_127-27a>¶
　　置以前専備侍從宫帳不屬統軍司所轄及後或¶
　　合或分之後始屬東北路或仍有兼侍從者未可¶
　　知也綽里特部兵衛志中不載當是偶遺之耳¶
　屬東北路統軍司者又有圖嚕部珠展達嚕噶部河¶
　西部¶
　　(臣/)等謹按營衛志又有巴爾斯布古徳部聖宗置¶
　　𨽻北府屬東北路統軍司戍境内居境外兵衛志¶
　　中不載不知何故¶
<pb:KR2m0014_WYG_127-27b>¶
　屬西北路招討司者圖嚕卜部室韋部阿雅女直部¶
　　(臣/)等謹按兵衛志西北路招討司所屬止此三部¶
　　營衛志中又有圖嚕卜室韋部本名大小二黄室¶
　　韋户太祖置為二部𨽻北府屬東北路統軍司戍¶
　　泰州東北又有納喇諾觀部營衛志云與圖嚕卜¶
　　室韋部同節度使戍泰州東百官志北面部族官¶
　　中亦有此部名兵衛志中皆不載¶
　屬西南路招討司者納喇部烏庫哩部(營衛志作烏/爾古納喇部)¶
<pb:KR2m0014_WYG_127-28a>¶
　(亦曰湼/離部)納喇永安部黙古斯部吉達部鼐竒特唐古¶
　部呼喇唐古部(自納喇永安以下營衛志皆作屬西/南面招討司面字與路字其義當同)¶
　(也/)¶
　屬黄龍府都部署司者烏延突厥部阿雅突厥部北¶
　唐古部(營衛志又云南唐古部聖宗/置𨽻北府兵衛志則屬南府)五國部(博和哩/國博諾)¶
　(國鄂羅木國伊埓圖國伊哷呼/國皆於聖宗時來附合置為部)¶
　屬烏爾古徳哷勒統軍司者達嚕特迪里部¶
　戍威烏爾古部者北徳哷勒部¶
<pb:KR2m0014_WYG_127-28b>¶
　　(臣/)等謹按營衛志中又有圖吉部(其初由圖嚕/卜部分出)𨽻¶
　　南府亦戍威烏爾古部兵衛志𨽻南北中皆不載¶
𨽻南府者十六部¶
　鎮駐西南境者伊實部¶
　屬西南路招討司者匹勒部(此㨿兵衛志書營衛志/則云𨽻北府屬西北路)¶
　(招討司末/知孰是)達勒達徳哷勒部匹勒達嚕噶部伊徳女¶
　直部(伊徳女直營衛志止言/𨽻南府缺屬其路句)¶
　　(臣/)等謹按營衛志又有阿敦烏爾古部聖宗置𨽻¶
<pb:KR2m0014_WYG_127-29a>¶
　　南府屬西南面招討司戍黒山北兵衛志中不載¶
　　不知何故¶
　屬西北路招討司者卓時部¶
　屬東北路統軍司者㙮瑪布古徳部¶
　屬東北路女直兵馬司者伊實阿爾威部¶
　　(臣/)等謹按兵衛志於伊實阿爾威部下有自東京¶
　　都部署司至伊實阿爾威部衍文六行¶
　屬東京都部署司者卓特阿爾威部揚珠部(按營衛/志云薩)¶
<pb:KR2m0014_WYG_127-29b>¶
　(拉噶部掦珠部諾延昭部本皆奚之三營降於太祖聖/宗各置為部皆𨽻南府以備畋獵之役薩拉噶居澤)¶
　(州東揚珠部居潭州南皆不言所屬諾延昭部不言/其居而言屬東京都部署司兵衛志則東京都部署)¶
　(司下止揚珠一部而薩拉噶則屯駐本境/諾延昭部缺焉其異同處無可詳考)刷部克珍部¶
　戍倒塌嶺者鄂博庫部¶
　　(臣/)等謹按營衛志鄂博庫部不言何屬止云與薩¶
　　拉噶三部同居望雲縣東又有特哩特黙部聖宗¶
　　所置𨽻南府戍倒塌嶺居槖駞岡兵衛志中又不¶
　　載其中必有錯誤無可詳考¶
<pb:KR2m0014_WYG_127-30a>¶
　屯駐本境者薩拉噶部南唐古部色克圖部¶
　　(臣/)等謹按南唐古部營衛志云𨽻北府色克圖部¶
　　營衛志亦云𨽻北府居慈仁縣北屬東北路統軍¶
　　司與兵衛志異末知孰是¶
　　又按營衛志云太祖以約尼氏舊部族分置者十¶
　　部増置者八聖宗以舊部族置者十六増置十八¶
　　合之當得五十二部兵衛志分𨽻南北府者止四¶
　　十四部凡兵衛志所無者今皆増入按語内而其¶
<pb:KR2m0014_WYG_127-30b>¶
　　缺載之故則無可考¶
　　又按營衛志有遼國外十部曰烏爾古部徳哷勒¶
　　八部威古特部輝發部頁穆部武都温部特爾格¶
　　部回鶻部長白山部博囉滿達部不能成國附庸¶
　　於遼時叛時服猶唐人之有羈縻州則其兵卒當¶
　　亦非常供遼所驅䇿者也¶
五京鄉丁¶
　上京臨潢府統轄有丁一十六萬七千二百¶
<pb:KR2m0014_WYG_127-31a>¶
　東京遼陽府統轄有丁四萬一千四百¶
　南京析津府統轄有丁五十六萬六千¶
　西京大同府統轄有丁三十二萬二千七百¶
　中京大定府統轄丁籍莫考可見者三韓縣丁一萬¶
　已上五京民丁可見者一百一十萬七千三百為鄉¶
　兵¶
屬國軍¶
　遼屬國可紀者五十有九朝貢無常有事則遣使徵¶
<pb:KR2m0014_WYG_127-31b>¶
　兵或下詔專征不從者討之助軍衆寡各從其便無¶
　常額¶
　　(臣/)等謹按屬國軍其目皆見兵衛志及百官志中¶
　　北面屬國官此不備列¶
邊境戍兵¶
　東京至鴨緑西北峯為界黄龍府正兵五千咸州正¶
　兵一千¶
　東京沿女直界至鴨緑江軍堡凡七十各守軍二十¶
<pb:KR2m0014_WYG_127-32a>¶
　人計正兵一千四百¶
　來逺城宣義軍營八太子營正兵三百大營正兵六¶
　百蒲州營正兵二百新營正兵五百加陀營正兵三¶
　百王海城正兵三百栁白營正兵四百沃野營正兵¶
　一千¶
　神虎軍城正兵一萬太康十年置¶
　右一府一州二城七十堡八營計正兵二萬二千¶
　　(臣/)等謹按以上所列邊境戍兵皆東境邊戍備高¶
<pb:KR2m0014_WYG_127-32b>¶
　　麗女直者也史志不能詳載各邊軍數故云其立¶
　　國規模布置簡要舉一可知三邊¶
　　又按百官志北面邊防官中其軍名可志者長春¶
　　路諸司内有黄龍府鐵驪軍(軍召亦見重熈/九年十一月紀)南京¶
　　諸司内有侍衛控鶴燕京禁軍南皮室軍北皮室¶
　　軍西京諸司内有金肅軍西北路諸司内有契丹¶
　　軍吐渾軍舒嚕軍禁軍奚王府舍利軍大室韋軍¶
　　小室韋軍北王府軍特們軍羣牧軍宫分軍西北¶
<pb:KR2m0014_WYG_127-33a>¶
　　路金吾軍西北路禁軍東路諸司内約囉等十軍¶
　　凡此官名中之帯軍名者或有専見於此如金肅¶
　　軍之類或有共見他處如禁軍侍衛控鶴皮室軍¶
　　室韋軍之類皆用以防邊者也¶
　　又按契丹國志渤海有子弟軍天慶四年八月遣¶
　　海州刺史高仙壽統渤海子弟軍三千人應江寜¶
　　援是也¶
金太祖天輔二年三月命羅索為萬户戍黄龍府¶
<pb:KR2m0014_WYG_127-33b>¶
　羅索言黄龍府地僻且逺宜重戍守乃命合諸路穆¶
　昆以羅索為萬戸鎮之¶
熈宗天眷二年詔諸州郡不得從元帥擅使僉軍俟見¶
御畫牌劄方許僉發¶
　時宗盤達蘭謀叛之後故有是詔¶
海陵貞元元年遷都於汴後遂徙上京路太祖遼王宗¶
幹秦王宗翰之明安併為哈濟明安及右諌議沃哩布¶
明安太師朂宗正宗敬之族處之中都鄂倫和尚呼喇¶
<pb:KR2m0014_WYG_127-34a>¶
三國公太保昂詹事烏里頁輔國博勒和定逺蘇勒庫¶
杲國公伯特八明安處之山東阿嚕之族處之北京諳¶
達族屬處之河間¶
二年命兵部尚書蕭仲㳟等與舊軍皆分𨽻諸總管府¶
節度使授田牛使之耕食以蕃衛京國¶
正隆四年二月調諸路明安穆昆軍年二十以上五十¶
以下者皆籍之雖親老丁少亦不許留侍¶
　時他使者惟恐不如詔書得數多獨富察世傑往海¶
<pb:KR2m0014_WYG_127-34b>¶
　蘭路得數少海陵怪問之對曰海蘭地接高麗今若¶
　多籍其丁即有緩急何以為備海陵喜曰他人用心¶
　不能及也尚書令諾延温都思忠言山後契丹諸郡¶
　恐未可盡起不聴¶
五年七月遣使僉諸路漢軍¶
六月四月遣使徵諸道兵¶
　以將南伐立三道都統制府及左右領軍大都督將¶
　三十二軍以神䇿神威神捷神鋭神毅神翼神勇神¶
<pb:KR2m0014_WYG_127-35a>¶
　果神畧神鋒武勝武定武威武安武捷武平武成武¶
　毅武鋭武掦武翼武震威定威信威勝威捷威烈威¶
　毅威震威畧威果威勇為名軍置都總管副總管及¶
　巡察使各一員¶
　　大金國志曰時聚兵將南征令户部尚書梁球兵¶
　　部尚書蕭徳温先計女直契丹奚家三部之衆不¶
　　限丁數悉僉起之凡二十四萬壯者為正軍弱者¶
　　為伊勤希一正軍一伊勒希副之類為一十二萬¶
<pb:KR2m0014_WYG_127-35b>¶
　　又中原漢兒與渤海軍總一十七路惟中都路造¶
　　軍器河南路修汴京免僉外其一十五路每路一¶
　　萬通為二十七萬效唐制分二十七軍軍數一定¶
　　遂以百户為穆昆千戸為明安萬戸為統軍其統¶
　　軍則有正副諸軍悉令畨漢相兼無獨用一色人¶
　　者¶
　　𤓰爾佳呼喇傳曰正隆末山東盗起山東路統軍¶
　　司選諸軍八百人作十謀克命行軍𤓰爾佳呼喇¶
<pb:KR2m0014_WYG_127-36a>¶
　　將之與驍騎軍皆𨽻㸃檢司¶
　　思敬傳曰大定二年思敬以副元帥經畧山東初¶
　　明安穆昆屯田山東各隨所受地主㪚處州縣世¶
　　宗不欲明安穆昆與民户雜處欲使相聚居之遣¶
　　戸部郎中完顔讓往元帥府議之思敬與山東路¶
　　總管圖克坦克寧議曰大軍方進伐宋宜以家屬¶
　　權寓州縣量留軍衆以為備禦俟邊事寧息明安¶
　　穆昆各使聚居則軍民俱便還奏帝從之其後遂¶
<pb:KR2m0014_WYG_127-36b>¶
　　以明安穆昆自為保聚其田土與民田犬牙相入¶
　　者互易之¶
世宗大定三年詔河北山東等路所僉軍有父兄俱亡¶
(亡字疑已/字之訛)充甲軍子弟又為伊勒希恐其家更無丁男¶
有誤農種與免一丁以驅丁充伊勒希無驅丁者於本¶
明安穆昆内騐富強有驅丁者僉充¶
五年與宋和好已定罷兵命元帥府諸新舊軍以六萬¶
人留戍餘並放還¶
<pb:KR2m0014_WYG_127-37a>¶
　布薩忠義奏官軍一十七萬三千三百餘人留馬歩¶
　軍一十一萬六千二百屯戍帝曰今已許宋講好而¶
　屯戍尚多可除舊軍外選馬一萬五千伊勒希稱是¶
　歩軍虞候司軍共選一萬五千及僉發軍一萬與舊¶
　軍通留六萬富強丁多者摘留貧難者伊勒希官給¶
　富者就用其奴其存留馬歩軍於河北東西大名府¶
　率賔呼爾哈㑹寧咸平府濟州東京哈斯罕等路軍¶
　内揀取其西南西北招討司臨潢府泰州北京博索¶
<pb:KR2m0014_WYG_127-37b>¶
　海蘭山東東西路並行放還¶
十二年徙東北等戍邊漢軍於内地¶
十七年遷西南西北招討司契丹餘黨於烏庫哩實壘¶
部及上京之地又以兩路招討司及烏庫哩實壘部族¶
臨潢泰州等路分置堡戍¶
　初𠫭知政事宗叙嘗請募貧民戍邊屯田給以廪粟¶
　貧者無艱食之患而富家免更代之勞得專農業¶
　帝善其言而末行也至是帝謂宰臣曰戍邊之卒嵗¶
<pb:KR2m0014_WYG_127-38a>¶
　冒寒暑往來畨休以馬牛往戍往往皆死且奪其農¶
　時敗其生業朕甚憫之朕欲使百姓安於田里而邊¶
　圉強固卿等何術可以致此左丞相赫舎哩良弼曰¶
　邊地不堪耕種不能久戍所以畨代耳帝曰卿等以¶
　此急務為末事耶往嵗𠫭政宗叙嘗為朕言此事若¶
　宗叙可謂盡心於國家者矣今以兩路招討司烏庫¶
　哩實壘部族臨潢泰州等路分置堡戍詳定以聞¶
十八年命部族乣軍分番守邊¶
<pb:KR2m0014_WYG_127-38b>¶
二十年詔戍邊軍士年五十五以上許以其子及同居¶
弟姪承替以奴代者罪之¶
二十一年三月詔遣大興尹完顔托果斯遷河北東路¶
兩明安¶
　帝曰朕始令移此欲令與女直户相錯安置久則自¶
　相姻親不生異意此長久之利也今者伊瑪河明安¶
　相錯以居甚符朕意而約羅河明安不如此可再遣¶
　兵部尚書張納延按視其地以雜居之¶
<pb:KR2m0014_WYG_127-39a>¶
二十三年遣刑部尚書伊喇慥遷山東東路八穆昆處¶
之河間其棄地以山東東路特赫河明安下扎哈穆昆¶
額勒敏鄂勒歡明安下錫布穆昆佛們山穆昆九村人¶
戸徙於瑠僧安和二穆昆之舊地其未徙者之地皆薄¶
惡且鄰冦遣使詢願徙者相可居之地圖以進¶
二十四年十一月尚書省奏徙率賔呼爾哈三明安二¶
十四穆昆以實上京¶
　時以上京刷和倫之地廣而腴遣刑部尚書烏哩頁¶
<pb:KR2m0014_WYG_127-39b>¶
　出府庫錢以濟行資牛畜遷速頻一明安呼爾哈二¶
　明安二十四穆昆以實之盖欲上京兵多他日可為¶
　緩急之備也二十五年四月又詔於率賔呼宗哈兩¶
　路明安下選三十穆昆為三明安移置於率督畔窟¶
　之地以實上京¶
　是時多易置河北山東所屯之舊括民地而為之業¶
　户頒牛而使之耕畜甲兵而為之備乃大重其權授¶
　諸王以明安之號或新置者特賜之名宗室户百七¶
<pb:KR2m0014_WYG_127-40a>¶
　十明安二百二穆昆千八百七十八東北路部族乣¶
　軍曰徳哷勒部曰唐古部二部五乣其他又有珠嚕¶
　部族烏爾古部族實壘部族䝉古部族竒嚕部族布¶
　㙮布部族西北西南二路之乣軍曰蘇穆坦乣曰伊¶
　埓圖乣曰古勒敦乣曰唐古乣曰哈瑪爾乣曰穆騰¶
　乣曰䝉古乣曰荗乣曰呼敦乣凡九其諸路曰海蘭¶
　曰扶餘曰博索曰率賔曰呼爾哈曰伊蘭伊蘭後廢¶
　皆在上京之鄙或置總管府或置節度使領之¶
<pb:KR2m0014_WYG_127-40b>¶
二十六年十月詔増河防軍數¶
章宗明昌三年七月詔増北邊軍千二百人分置諸堡¶
泰和四年六月罷西北路鎮防十三千戸¶
六年四月盡徵諸道籍兵¶
　時河南統軍司奏請益兵備宋詔平章政事布薩揆¶
　為河南宣撫司籍諸道兵¶
十一月起河南民兵十七萬入淮十萬入荆襄又起河¶
北十萬戍居庸闗及韓水大鷄川以防北邊¶
<pb:KR2m0014_WYG_127-41a>¶
衛紹王大安三年十二月僉陜西兩路漢軍五千人赴¶
中都¶
　時又選籍山西士為兵¶
宣宗貞祐二年正月都提控李英令壯士李雄等招募¶
軍民旬日得萬餘人擇衆所推服者領之¶
　　伊喇托卜嘉傳曰伊喇托卜嘉為彰化軍節度使¶
　　上言河東地險人勇歩兵為天下最可盡調以戍¶
　　諸隘從之自是河東郡縣屯兵少不可守矣¶
<pb:KR2m0014_WYG_127-41b>¶
三年四月遣使同山西宣撫司選其民勇健者為軍又¶
諭田琢留山西流民少壯者充軍¶
　時朝廷欲起代州戍兵五千宣撫使胥鼎上言嶺外¶
　軍已皆南徙代為邊要正宜益兵保守今更損其力¶
　一朝兵至何以待之平陽以代為籓籬豈可撤去尚¶
　書省奏宜如所請詔從之¶
八月分渭南州郡歩兵屯平原令宣撫使治邠州副使¶
治同州之澄城以統之更以歩騎守㳂渭諸津又増歩¶
<pb:KR2m0014_WYG_127-42a>¶
軍萬人戍京以西四萬戍京以東¶
十月以同華舊屯陜西兵及河南所移歩騎舊𨽻陜州¶
宣撫司者改𨽻陜西行省¶
　初同華舊屯陜西軍及河南歩騎九千餘人皆𨽻陜¶
　州宣撫使永錫至是丞相布薩端奏潼闗之西皆陜¶
　西地請此軍𨽻行省緩急可使朝廷從之¶
十一月詔河北西路宣撫副使田琢徙其兵屯陜¶
　時河北行省侯摯入見奏河北兵食少請令河北宣¶
<pb:KR2m0014_WYG_127-42b>¶
　撫副使田琢汰遣老弱就食歸徳琢奏此輩嶺外失¶
　業父子兄弟合為一軍若離而分之定生他變乞以¶
　全軍南渡或徙衛州防河詔盡徙屯陜¶
四年四月罷河北瀕河州縣寨官¶
　監察御史陳規上言河北瀕河州縣率距一舍為一¶
　寨籍居民為兵數寨置總領官一人並以宣差從宜¶
　為名其人大抵皆閑官義軍之長偏禆之屬尤多無¶
　頼輩徵逐宴飲取給於下日以為常及敵至則伏匿¶
<pb:KR2m0014_WYG_127-43a>¶
　不出敵去騷動如初臣謂宜皆罷之苐委宣撫司從¶
　宜措畫足矣制可¶
十月詔宿糧州縣屯兵其僉民為兵者就署隊長以自¶
防遏¶
　時元兵取潼闗次嵩汝間御史臺請以陜西兵扼拒¶
　潼闗與右副元帥富察伊爾必斯為犄角之勢選在¶
　京勇敢之將十數人各付精兵數千隨宜伺察且戰¶
　且守復諭河北亦以此待之詔付尚書省平章政事¶
<pb:KR2m0014_WYG_127-43b>¶
　珠格高琪奏曰臺官素不習兵備禦方畧非所知也¶
　遂寢高琪止欲以重兵屯駐南京以自固州郡殘破¶
　不復恤也¶
　是月招撫使完顔仲元上書陜西一路最為重地潼¶
　闗禁坑及商州諸隘俱當預備向者中都居庸最為¶
　要害乃由小嶺紫荆遶出我軍腹背受兵卒不能守¶
　近日由禁坑出遂失潼闗當選精兵分地戍之其後¶
　乃置秦藍守禦¶
<pb:KR2m0014_WYG_127-44a>¶
十二月勅諸州縣僉籍軍民以備土冦¶
興定元年十二月籍瀕河埽兵¶
三年閏三月以南伐師還罷南邊州郡籍民為兵者¶
　時翰林直學士行三司事李復亨上言近日興師伐¶
　宋恐宋人乘虚掩襲南鄙故籍邊郡民為軍今大軍¶
　已還乞罷遣歸本業從之¶
四月選陜西歩騎精鋭六千人實京兆又選精鋭六萬¶
分屯平凉涇邠乾耀等州¶
<pb:KR2m0014_WYG_127-44b>¶
八月命樞密遣官簡嶺外諸軍之武健者養之彰徳邢¶
洛衛濬懐孟等處城弱者罷遣¶
五年十月分京畿戍卒萬二千河中民兵八千以許州¶
元帥赫舍哩鶴壽將之屯潼闗西¶
　　陳規傳曰貞祐四年七月規為監察御史上言今¶
　　之將帥大抵先論出身官品平居則意氣自高遇¶
　　敵則首尾退縮將帥既自畏怯士卒又誰肯前又¶
　　居常裒刻納其饋獻士卒因之以擾良民而莫可¶
<pb:KR2m0014_WYG_127-45a>¶
　　制以此責其畏法死事豈不難哉况今軍官數多¶
　　自千户而上有萬戸有副統有都統有副提控號¶
　　令不一動相牽制竊聞國初取天下元帥而下惟¶
　　有萬户所統軍士不下數萬人專制一路豈在多¶
　　哉多則難擇少則易精今之軍法毎二十五人為¶
　　一穆昆四穆昆為一千户穆昆之下有佛寧一人¶
　　旗鼓司火頭五人其任戰者纔十有八人而已又¶
　　為頭目選其壯健以給使令則是一千戸所統不¶
<pb:KR2m0014_WYG_127-45b>¶
　　及百人不足成隊伍矣古之良將常與士卒同甘¶
　　苦今官軍既有廩俸又有養糧一日之給兼數十¶
　　人之用將帥則豊飽有餘士卒則饑寒不足曷若¶
　　裁省冗食而加之軍士哉伏乞明勅大臣精選通¶
　　曉軍政者分詣諸路編列隊伍要必五十人為一¶
　　穆昆四穆昆為一千户五千户為一萬户謂之㪚¶
　　將萬人設一都統謂之大將總之帥府數不足者¶
　　皆併之其副都副提控及無軍虚設都統萬户者¶
<pb:KR2m0014_WYG_127-46a>¶
　　悉罷省仍勅督院大臣及内外五品以上各舉方¶
　　畧優長武勇出衆材堪將帥者一二人不限官品¶
　　以充萬户以上都統元帥之職千户以上選軍中¶
　　有謀畧武藝為衆所服者充申明軍法居常教閲¶
　　必使將帥明於竒正虚實之數士卒熟於坐作進¶
　　退之節至於弓矢鎧仗須令自負習於勞苦若有¶
　　所犯必刑無赦則將帥得人士氣日振可以待敵¶
　　矣帝覽書不悦詔付尚書省詰之¶
<pb:KR2m0014_WYG_127-46b>¶
　　(臣/)等謹按宣宗南渡後國家多事臣下之談兵者¶
　　紛紛競起然多不見施行且所言無當此陳規所¶
　　言二十五人為一穆昆考志言南渡時盡以河朔¶
　　戰兵三十萬分𨽻河南行樞密及帥府往往蔽匿¶
　　強壯驅羸弱使戰不能取勝後乃遂至如規所言¶
　　不成隊伍矣¶
元光元年正月詔徙中京唐鄧商虢許陜等州屯軍及¶
諸軍家屬赴京兆同華就糧屯¶
<pb:KR2m0014_WYG_127-47a>¶
十月徙彰徳招撫使杜光軍於衛州¶
二年五月徙晉陽公郭文振兵於益州又徙權平陽公¶
史詠兵於解州河中府¶
八月立民兵砦長¶
　時遣官分行蔡息陳亳唐鄧裕諸州洎司農司州縣¶
　吏仝議凡民丁相聚立砦避兵與各巡檢司相依者¶
　五千户以上署砦長一員百戸増副一員仍先遷一¶
　官能安民弭盗勸農者論功注授¶
<pb:KR2m0014_WYG_127-47b>¶
　　實嘉紐勒琿傳曰時實嘉紐勒琿為昌武軍節度¶
　　使上言商洛重地西控秦陜東接河南軍務繁密¶
　　宜選才幹之士為防禦使攝帥職以鎮之又舊來¶
　　諸隘守禦之官並從帥府辟置其所辟者多其親¶
　　暱植産營私專事漁獵及當代去又復保留此最¶
　　害之甚者宜令樞密選舉以革其弊又州之戍兵¶
　　艱於餽運亦合依土屯田以免轉輸之費又言毎¶
　　年防秋諸隘守者不遇數十人餘衆盡屯保安石¶
<pb:KR2m0014_WYG_127-48a>¶
　　門大荆洛南以為應援中間相距遂至百里倉猝¶
　　豈能徵集宜近隘築營徙見兵居之以待緩急又¶
　　南邊新設巡檢十員兵卒千人此乃平時以詰奸¶
　　細者已有大軍宜悉罷去朝廷畧施行之¶
十月徙晉陽公郭文振等兵於衛州¶
又詔石壕店沔池永寜縣各屯兵千人¶
十二月徙沿淮巡檢邊軍於内地¶
哀宗天興元年十月詔徵諸道兵入援¶
<pb:KR2m0014_WYG_127-48b>¶
二年七月遣使分詣諸道選兵㑹於蔡得精鋭萬人¶
十月徵諸道兵¶
渤海軍¶
　渤海八明安之軍也太宗天㑹四年七月出金牌命¶
　貝勒岱酬以所領渤海軍八明安為萬户¶
奚軍¶
　奚人約尼扎古雅九明安之兵也奚軍初徙於山西¶
　後分遷河東¶
<pb:KR2m0014_WYG_127-49a>¶
漢軍¶
　凡漢軍有事則僉取於民事已則或亦放免其長勝¶
　軍則天㑹間郭藥師所統而降者皆遼水側人也以¶
　鄉土歸金皆愁怨思歸左副元帥宋王宗望令罷還¶
　正隆間又嘗罷諸路漢軍而所存者猶有威勇威烈¶
　威捷順徳及韓常之軍之號¶
中都永固軍¶
　大定時置¶
<pb:KR2m0014_WYG_127-49b>¶
鎮防軍¶
　諸軍中取以更代戍邊者宣宗興定五年五月知延¶
　安府完顔哈達上言河南陜西鎮防軍皆分屯諸路¶
　在營惟老稚而已乞選老成人為各路統軍以鎮撫¶
　之且督其子弟習騎射將來可用詔從之¶
保甲軍¶
　　(臣/)等謹按此軍見前兵制泰和八年閏四月條内¶
分畨屯戍軍¶
<pb:KR2m0014_WYG_127-50a>¶
永屯軍¶
驅軍¶
　金初所免遼人奴婢使屯守泰州者以上三軍皆在¶
　西北邊¶
邊鋪軍¶
　守河南陜西邊界者¶
河東三虞候順徳軍¶
諸路効節軍¶
<pb:KR2m0014_WYG_127-50b>¶
　章宗所置掌司弓手者京府節鎮設三十人防刺設¶
　二十人¶
威勇軍¶
　宣宗興定二年選募河南陜西弩弓軍二千人為一¶
　軍賜號威勇¶
射糧軍¶
　諸路所募五年一籍皆刺三十以下十七以上強壯¶
　者兼充雜役章宗明昌六年十一月禁射糧軍應役¶
<pb:KR2m0014_WYG_127-51a>¶
　但成隊伍不得持兵器及可以傷人者衛紹王崇慶¶
　元年五月僉射糧軍一萬赴中都宣宗貞祐四年十¶
　一月放免諸司局射糧兵卒嘗選充軍者¶
牢城軍¶
　司防築之役以嘗為竊盗者充之¶
土軍¶
　司警捕之事¶
義軍¶
<pb:KR2m0014_WYG_127-51b>¶
　宣宗貞祐三年𤓰爾佳實倫同知太原府事奏請招¶
　集義軍設置長校各立等差都統授正七品職副統¶
　正八品萬户正九品千戸正班任使穆昆雜班仍三¶
　十人為一穆昆五穆昆為一千户四千户為一萬户¶
　四萬户為一副統兩副統為一都統外設一總領提¶
　控制可(兵志曰自穆昆至都統皆復國初之名也/然又外設總領故時皆稱元帥為總領云)¶
　　(臣/)等謹按義軍又名忠義軍又選為飛虎軍已見¶
　　禁衛兵内¶
<pb:KR2m0014_WYG_127-52a>¶
弓箭手軍¶
　章宗泰和五年五月詔河南宣撫使布薩揆於臨洮¶
　徳順秦鞏各置弓箭手四千人八月奏罷宣宗貞祐¶
　三年九月樞密院言西邊弓箭手有才武出衆獲功¶
　未推賞者令宣撫司覈實以聞從之時詔諸道按察¶
　司講究防秋陜西按察轉運使盧庸陳便宜曰自鄜¶
　延至積石雖多溝坂無長沙大山屏蔽恃弓箭手禦¶
　侮其人皆剛猛善鬬熟於地利夏人畏之向以徙屯¶
<pb:KR2m0014_WYG_127-52b>¶
　他所故多邊患須令人情樂土且耕且戰緩急將自¶
　奮也四年十一月平西軍節度使納罕富拉㙮言陜¶
　西弓箭手不習騎射可選善騎者代之興定二年六¶
　月樞密院言元兵南下意不在河北而在陜西河東¶
　各路義兵土兵畨漢弓箭手宜於農隙教閲以備緩¶
　急¶
决勝軍¶
　宣宗興定二年七月籍邳海等州義軍及脅從歸國¶
<pb:KR2m0014_WYG_127-53a>¶
　而充軍者人給地三十畆有力者五十畆仍蠲差税¶
　日支粮二升號决勝軍¶
　　侯摰傳曰摰權移邳州行省上言東平以東累經¶
　　殘毁至於邳海尤甚海之民户曽不滿百而屯軍¶
　　五千邳户僅及八百軍以萬計夫古之取兵以八¶
　　家為率一家充軍七家給之猶有傷生廢業疲於¶
　　道路之難今兵多而民不足使蕭何劉晏復生亦¶
　　無所施其術伏見邳海之間貧民失業者甚衆日¶
<pb:KR2m0014_WYG_127-53b>¶
　　食野菜無所依倚恐因而嘯聚以益敵乞募選為¶
　　兵自十月給糧使充戍役至二月罷之人授地三¶
　　十畆貸之種粒而騐所收穫量數取之逮秋復𨽻¶
　　兵伍且戰且耕公私俱利亦望被俘之民易於招¶
　　集也詔施行之¶
屯田軍¶
　熈宗皇統五年創置凡女直契丹之人皆自本部徙¶
　居中州與百姓雜處計其戸口授以官田春秋量給¶
<pb:KR2m0014_WYG_127-54a>¶
　衣馬若遇出兵始給其錢糧自燕山之南淮隴之北¶
　皆有之多至六萬人皆築壘於村落間世宗大定二¶
　年命刑部尚書蘇保衡與工部尚書宋永兵部侍郎¶
　完顔額哩頁往河南山東陜西宣問屯田軍人有曽¶
　破大敵及攻城野戰立功者具姓名以聞或以寡敵¶
　衆或與敵相當能先登敗敵者正軍及擐甲阿爾錫¶
　補官一階明安穆昆以功狀上尚書省曽隨海陵軍¶
　至淮上破敵者亦准上遷賞衛紹王大安三年徵陜¶
<pb:KR2m0014_WYG_127-54b>¶
　西屯田軍衛中都以鳯翔治中盧庸僉三司事主兵¶
　食至潞州放還¶
家户軍¶
人丁軍¶
　皆民軍也家戸軍以家産高下定人丁軍以丁數多¶
　寡定諸稱家戸者不以丁數論故家口至於乏絶人¶
　丁至於傭賤俱不得免熈宗皇統二年春雲中家戸¶
　軍女戸陳氏婦姑持産業契書共告於元帥府以父¶
<pb:KR2m0014_WYG_127-55a>¶
　子俱陣亡無可充軍願盡納産業於官以免軍役元¶
　帥怒其阻壊軍法殺之¶
硬軍¶
　海陵正隆六年五月令諸處統軍擇其精於射者得¶
　五千人皆用茸絲聫甲紫茸為上黄茸青茸次之號¶
　硬軍亦曰細軍¶
陜西勇敢軍¶
　衛紹王崇慶元年五月僉陜西勇敢軍二萬赴中都¶
<pb:KR2m0014_WYG_127-55b>¶
花帽軍¶
　完顔仲元本姓郭氏大安中李雄募兵與完顔阿林¶
　俱應募累功至節度使賜姓完顔宣宗時此軍最強¶
　號花帽軍貞祐四年詔以招撫使完顔仲元完顔阿¶
　林軍猥多差為三等上等備征伐中下給戍守懦弱¶
　者皆罷去量給地以贍其家¶
　　兵志曰元制凡邊境置兵之州三十八鳯翔延安¶
　　鄧鞏熈泗頴蔡隴秦河海壽唐商洮蘭㑹積石鎮¶
<pb:KR2m0014_WYG_127-56a>¶
　　戎保安綏徳保徳環葭澳寜邊東勝浄慶來逺桓¶
　　昌海蘭博索扶餘率賔呼爾哈置於要州者十一¶
　　南京東京益都京兆太原臨洮臨潢豊㤗撫盖及¶
　　宣宗南遷乣軍潰去兵勢益弱遂盡擁明安户之¶
　　老稚渡河僑置諸總管府以統之器械既缺糧□¶
　　不給僅存其名而已¶
　¶
　¶
<pb:KR2m0014_WYG_127-56b>¶
　¶
　¶
　¶
　¶
　¶
　¶
　¶
欽定續文獻通考卷一百二十七¶
