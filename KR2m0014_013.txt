# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:17.101661
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷十三
<pb:KR2m0014_WYG_013-1a>¶
欽定四庫全書¶
欽定續文獻通考卷十三¶
　户口考¶
　　户口丁中¶
元初算賦之制中原以户西域以丁䝉古以馬牛羊至¶
世祖定户籍之制則有元管户交㕘户漏籍户協濟户¶
於諸户之中又有絲銀全科户减半科户止納絲户止¶
納鈔户又有攤絲户儲伊蘇岱爾所管納絲户復業户¶
<pb:KR2m0014_WYG_013-1b>¶
并漸成丁户(詳見職/役考)¶
太宗五年八月括中州户得户七十三萬餘¶
　至八年六月復括中州户口計得續户一百一十餘¶
　萬¶
　　(臣/)等謹按此金故地所得户數也地理志謂是時¶
　　自燕京順天等三十六路户八十七萬三千七百¶
　　八十一與此不同考之兵志太宗十三年八月諭¶
　　總管萬户劉黑馬據色埒黙奏呼圖克等元籍諸¶
<pb:KR2m0014_WYG_013-2a>¶
　　路民户一百萬四千六百五十六户除逃户外有¶
　　七十二萬三千九百一十户隨路總僉軍一十萬¶
　　五千四百七十一名㸃數過九萬七千餘外近因¶
　　蝗旱民力艱難往往在逃觀此是本紀所書者括¶
　　籍時實數也地理志所載者除逃户外之實數也¶
　　至耶律楚材𫝊謂呼圗克所括户一百四萬亦與¶
　　兵志小異則各就一時開見者言之耳¶
八年初定中原户賦¶
<pb:KR2m0014_WYG_013-2b>¶
　元初惟事進取所降之户因以與將士自一社之民¶
　各有所主不相統攝至是詔括户口以大臣呼圗克¶
　領之民始𨽻州縣時羣臣共欲以丁為户中書令耶¶
　律楚材曰不可丁逃則賦無所出以户定之衆皆曰¶
　我朝及西域諸國莫不以丁為户豈可舍大朝之法¶
　而從亡國之政耶楚材曰自古有中原者未嘗以丁¶
　為户若果行之可輸一年之賦隨即逃散矣帝從楚¶
　材之議¶
<pb:KR2m0014_WYG_013-3a>¶
七月詔以真定民户奉太后湯沐中原諸州民户分賜¶
諸王貴戚¶
定宗二年十月括人户¶
憲宗九年𠡠諸王不得擅招民户¶
二年籍漢地民户¶
　　元史良吏𫝊曰譚澄為交城令憲宗二年大籍其¶
　　民澄盡削交城之不土著者賦以時集¶
　　董文炳𫝊曰時朝廷初料民令敢隠實者誅籍其¶
<pb:KR2m0014_WYG_013-3b>¶
　　家文炳為藁城令使民聚口而居少為户數由是¶
　　賦歛大減¶
立儒人免丁之令¶
　時料民丁夫額訥格爾贊卜只兒斷事官事中原凡¶
　業儒者試通一經即不同編户著為令儒人免丁自¶
　額訥格爾始¶
三年正月括烏魯斯户口¶
　至八年二月括興元戸口¶
<pb:KR2m0014_WYG_013-4a>¶
世祖中統元年立十路宣撫司定户籍¶
　凡元管交參等口籍皆于是時定¶
　　李昶𫝊曰世祖初即位召昶至開平訪以國事時¶
　　徵需煩重行中書省科徵税賦雖逋户不貸昶移¶
　　書時相曰側聞欲據丁巳户籍科徵租税比之見¶
　　户或加多十六七止驗見户應輸猶恐不逮復令¶
　　包補逃故必致艱難茍不以撫字安集為心惟事¶
　　供億則諸人皆能之豈聖上擢賢更化之意哉于¶
<pb:KR2m0014_WYG_013-4b>¶
　　是省府為蠲逋户之賦¶
二年六月括漏籍老㓜等户協濟編户賦税¶
　是月又罷舞陽薑户藤花戸還之有司七月諸王昌¶
　通括江南漏籍户五百命付之有司四年十二月𠡠¶
　駙馬阿爾布哈葡萄户依民例輸賦¶
八月核實新増户口措置諸路轉輸法¶
　是月命劉整招懐慶䕫府嘉定等民户¶
三年五月詔覈實逃户户口増者賞之隠匿者罪之¶
<pb:KR2m0014_WYG_013-5a>¶
　其後數年西蜀四川行省平章政亊賽音諤徳齊沙¶
　木斯鼎莅官三年増户九千五百六十五詔賞銀五¶
　千兩太原路總管伊埒蒙古岱坐匿户罷職為民¶
至元三年七月詔令西夏之民還本籍成都新民為豪¶
家所庇者歸之州縣¶
六年二月免單丁貧乏軍士一千九百餘戸為民¶
　六月免益都新僉軍單丁者千六百二十一人為民¶
　十五年七月復上都守城軍二千人為民九月分揀¶
<pb:KR2m0014_WYG_013-5b>¶
　諸路所括軍驗事力乏絶者為民又減至元九年所¶
　括三萬軍半以為民十六年九月女直碩達勒達軍¶
　不出征者令𨽻民籍輸賦十七年三月勑軍户貧乏¶
　者還民籍¶
七年五月括天下户¶
　是嵗新括協濟合併户為數凡二十萬五千一百八¶
　十七月閲實諸路礟手户其後九年七月拘括開元¶
　東京等路諸漏籍户及詔分閲大都京兆等處特黙¶
<pb:KR2m0014_WYG_013-6a>¶
　齊奴户名籍十二年四月括諸寺䦨遺人户十六年¶
　六月拘括河西西畨䦨遺户十一月詔四川宣慰司¶
　括軍民户數十二月括甘州户十七年五月括沙州¶
　户丁定常賦二十一年閏五月括四州民户二十六¶
　年閏十月復籍之二十七年二月括河間實保齊户¶
　口¶
八年三月命尚書省閲實天下户口頒條畫諭天下¶
十二年正月徙襄陽新民七百戸于河北¶
<pb:KR2m0014_WYG_013-6b>¶
　三月于中興路置懐寧靈武二縣分處新民四千八¶
　百户¶
諸蕃户始内附¶
　是年三月側布蕃官税昔礶州蕃官莊寮男車甲等¶
　率四十三族户五千一百六十詣四川行樞密院來¶
　附十四年四月宋特磨道将軍農士貴等以所屬州¶
　縣溪洞百四十七户二十五萬六千來附五月西畨¶
　長阿立丁寗占等三十一族來附得户四萬七百十¶
<pb:KR2m0014_WYG_013-7a>¶
　五年十一月攻漳州得山寨百五十户百萬一十六¶
　年六月招忙木巨木禿等寨三百籍户十一萬二百¶
　七月西南八畨羅氏等國來附洞寨凡千六百二十¶
　有六户凡十萬一千一百六十有八二十六年三月¶
　金齒人塞完以其民二十萬一千户有竒來歸六月¶
　西南夷中下爛土等處洞長忽帶等以洞三百寨百¶
　一十來歸得户三千餘七月四川山濟蠻民四寨五¶
　百五十户内附閏十月西南夷生畨心□等八族計¶
<pb:KR2m0014_WYG_013-7b>¶
　千二百六十户内附二十九年二月烏魯斯招附桑¶
　州生貓羅甸國古州等峒酋長三十一所部民十二¶
　萬九千三百二十六户詣闕貢獻¶
　　(臣/)等謹按山澤溪洞之民雖不在版籍之内然當¶
　　時混一區宇威震百蠻不䞇不臣之人咸思内嚮¶
　　亦開國時盛事也因採世祖紀文以存其畧至成¶
　　武以後則未暇詳焉¶
十三年平宋通得江淮浙東西湖南北等路户九百三¶
<pb:KR2m0014_WYG_013-8a>¶
十七萬四百七十二口一千九百七十二萬一千一十¶
五¶
　十二月詔諭浙東西江東西淮南北湖南北府州軍¶
　縣官吏軍民昔以萬户千户漁奪其民致令逃散今¶
　悉以人民歸之元籍州縣凡管軍將校及宋官吏有¶
　以勢力奪民産業者俾各歸其主無主則以給附近¶
　人民之無生産者¶
十八年閏八月以江南民户分賜諸王貴戚功臣¶
<pb:KR2m0014_WYG_013-8b>¶
　時先後受賜者諸王十六人后妃公主九人勲臣三¶
　十六人凡先朝勲戚亦加賜諸王自一二萬户以上¶
　有多至十萬户者勲臣自四萬户以下至數千數百¶
　數十户不等¶
　　(臣/)等謹按此以江南民戸賜諸臣令食其户鈔也¶
　　(詳見職/役考)¶
十九年二月籍福建户數¶
　二十九年正月江西行省左丞髙興言江西福建汀¶
<pb:KR2m0014_WYG_013-9a>¶
　漳諸路連嵗盗起百姓入山以避乞招諭復業詔從¶
　之¶
九月籍雲南新附民¶
　自烏梁海鎮雲南凡八籍民户四籍民田民以為病¶
　至是令已籍者勿動新附者籍之其後二十九年正¶
　月播州洞蠻因籍户懐疑竄匿降詔招集之五月詔¶
　諭思州民因閲户驚逃者各使安業¶
二十年正月撥呼蘭及塔爾巴噶等四千户𨽻皇太子¶
<pb:KR2m0014_WYG_013-9b>¶
位下¶
　二十九年二月伊實布招無籍民千四百三十六户¶
　請𨽻東宫詔命之耕田¶
　　元史裕宗𫝊曰世祖時㕘政劉思敬遣其弟思恭¶
　　以新民百六十户來獻太子問民所從來對曰思¶
　　敬征重慶時所俘獲者太子蹙然曰歸語汝兄此¶
　　屬宜隨所在放遣為民毋重失人心¶
招内地民戸之流移江南者使復業¶
<pb:KR2m0014_WYG_013-10a>¶
　刑部尚書崔彧言江南既定中原之民相率南遷以¶
　避徭役者十八九數年之間亡失十五六萬餘户去¶
　家就旅豈人之情賦重政煩驅之至此乞特降詔㫖¶
　招集復業量免科役蠲除積欠給還事産郡縣長吏¶
　滿替以户口增耗為黜陟其徙江南不還者與本土¶
　之人一例差徭庶幾流亡自歸田野日闢詔下廷臣¶
　議行之¶
十一月徙甘肅沙州民户復業¶
<pb:KR2m0014_WYG_013-10b>¶
二十一年五月縱江南匠户無藝業者為民¶
　阿爾呼木言曩于江南民户之中撥匠户三十萬其¶
　無藝業者多今已選定諸色人匠餘十九萬九百餘¶
　户宜縱令為民從之¶
二十二年二月定京城民居¶
　時修完大都城詔舊城居民之遷京城者以貲髙及¶
　居職者為先仍定制以地八畆為一分其或地過八¶
　畆及力不能作室者皆不得冒據聴民作室¶
<pb:KR2m0014_WYG_013-11a>¶
二十五年二月料簡江南站户¶
二十六年二月十月再籍江南户口凡北方諸色人寓¶
居者亦就籍之¶
　二十七年四月江淮行省言近朝廷遣使議令發兼¶
　并户偕宋宗族赴京人心必致動揺江南之民方患¶
　増課料民括馬之苦宜俟他日行之從之¶
二十七年正月遣所籍髙麗民戸還其國¶
　九年十二月諸王呼喇珠嘗拘括逃民髙麗界中髙¶
<pb:KR2m0014_WYG_013-11b>¶
　麗達嚕噶齊上其事詔髙麗之民猶未安集禁罷之¶
　至是髙麗國王王暙言臣昔宿衞京師遭林衍之叛¶
　國内大亂髙麗民居大同者皆籍之臣願復以還髙¶
　麗為民從之¶
二十九年八月𠡠禮樂户仍與軍站民户均輸賦¶
世祖時天下户口數¶
　中統二年天下户一百四十一萬八千四百九十九¶
　至元十二年天下戸四百七十六萬四千七十七二¶
<pb:KR2m0014_WYG_013-12a>¶
　十八年户部上天下戸數内郡百九十九萬九千四¶
　百四十四江淮四川一千一百四十三萬八百七十¶
　八口五千九百八十四萬八千九百六十四游食者¶
　四十二萬九千一百一十八僧尼二十一萬三千一¶
　百四十八人¶
　　元史地理志曰初太宗六年甲午得金中原州郡¶
　　七年乙未下詔籍民自燕京順天等三十六路户¶
　　八十七萬三千七百八十一口四百七十五萬四¶
<pb:KR2m0014_WYG_013-12b>¶
　　千九百七十五憲宗二年壬子又籍之増户三十¶
　　餘萬世祖至元七年又籍之又増三十餘萬十三¶
　　年平宋全有版圖二十七年又籍之得戸一千一¶
　　百八十四萬八百有竒于是南北之戸總書于筞¶
　　者一千三百一十九萬六千二百有六口五千八¶
　　百八十三萬四千七百一十有一而山澤溪洞之¶
　　民不與焉¶
　　(臣/)等謹按以上世祖紀至元二十八年合計得户¶
<pb:KR2m0014_WYG_013-13a>¶
　　一千三百四十三萬三百一十二較地理志二十¶
　　七年多二十萬當兵革之餘流移未定閲一年而¶
　　數加于前亦理勢之常也但地志載文宗至順元¶
　　年一千三百四十萬六百九十九户謂視前又増¶
　　二十萬有竒是至元二十八年不應已有此數若¶
　　據此數而論則至順之視至元少三萬户耳何云¶
　　増耶二説不同存之以偹㕘考¶
成宗大徳三年七月放江南僧寺佃户五十萬為編民¶
<pb:KR2m0014_WYG_013-13b>¶
　時江南編民五十餘萬悉為楊璉真加冒入寺籍為¶
　佃户中書省臣言宜加釐正從之後武宗至大元年¶
　五月禁白蓮社毁其寺宇以其民還𨽻民籍仁宗延¶
　祐六年十月省臣言白雲宗總攝沈明仁誑誘愚俗¶
　十萬人請汰其徒從之¶
　先是世祖至元七年九月𠡠僧道伊囉勒昆有室家¶
　不持戒律者占籍為民累朝屢申其禁至英宗至治¶
　二年十一月括江南僧有妻者為民㤗定帝㤗定元¶
<pb:KR2m0014_WYG_013-14a>¶
　年六月平章政事張珪言僧道出家屏絶妻孥盖欲¶
　超出世表是以國家優視無所徭役且處之官寺宜¶
　清淨絶俗誦經祝夀比年僧道往往畜妻子無異常¶
　人如蔡道㤗班講主之徒傷人逞欲壊教干刑者何¶
　可勝數俾奉祠典豈不褻天凟神臣等議僧道之有¶
　妻子者宜罪以舊制罷遣為民疏入不能從¶
十一年十一月(時武宗/已即位)禁軍站鷹坊控鶴等户冒站編¶
氓¶
<pb:KR2m0014_WYG_013-14b>¶
武宗至大元年三月罷括諸王散失人户¶
　中書省言鄃王哲古訥人户散失詔有司括索臣等¶
　議昔阿濟格括索所失人户成宗慮其為例不許今¶
　若括索未免擾民且諸王必多援例乞寝其事從之¶
　又荘聖皇后及諸王胡土克圖人户散入他郡降璽¶
　書括索陜西行省及真定等路言百姓均在國家版¶
　籍今所遣使輒奪軍驛編民等户非宜省臣以聞帝¶
　曰彼奏誤也速追以還¶
<pb:KR2m0014_WYG_013-15a>¶
仁宗皇慶元年三月𠡠諸土托克托所招户其未籍者¶
俾𨽻有司¶
　至延祐二年五月桂齊等招户六千勒還民籍¶
延祐二年二月禁民轉鬻養子¶
英宗至治二年五月置營於永平收養蒙古子女遣使¶
諭四方匿者罪之¶
　是年三月給宗仁衞蒙古子女衣糧九月給蒙古子¶
　女貧乏者鈔七百五十萬貫又賜百五十萬貫至三¶
<pb:KR2m0014_WYG_013-15b>¶
　年正月以宗仁衞䝉古子女額足萬户命罷收之¶
㤗定帝㤗定元年七月罷廣州福建等處採珠蜑户為¶
民¶
　三年八月諭亷州蜑户使復業¶
政和元年五月遣官分䕶流民還鄊仍禁聚至千人者¶
杖一百¶
文宗時户口數¶
　至順元年户部錢糧户數一千三百四十萬六百九¶
<pb:KR2m0014_WYG_013-16a>¶
　十九視前世又增二十萬有竒¶
元各路户口數¶
　腹裏中書省(大都路户一十四萬七千五百九十口/四十萬一千三百五十上都路户四萬)¶
　(一千六十二口一十一萬八千一百九十一興和路/户八千九百七十三口三萬九千四百九十五永平)¶
　(路户一萬三千五百一十九口三萬五千三百徳寧/淨州泰寧集寧應昌全寜寧昌砂井總管府以上户)¶
　(口俱缺保定路戸七萬五千一百八十二口一十三/萬九百四十真定路户一十三萬四千九百八十六)¶
　(口二十四萬六百七十順徳路户三萬五百一口一/十二萬四千四百六十五廣平路户四萬一千四百)¶
　(四十六口六萬九千八十八彰徳路户三萬五千二/百四十六口八萬八千二百六大名路户六萬八千)¶
<pb:KR2m0014_WYG_013-16b>¶
　(六百三十九口一十六萬三百六十九懐慶路户三/萬四千九百九十三口一十七萬九百二十六衛輝)¶
　(路戸二萬二千一百一十九口一十二萬七千二百/四十七河間路戸七萬九千二百六十六口一十六)¶
　(萬八千五百三十六東平路戸四萬四千七百三十/一口五萬一百四十七東昌路戸三萬三千一百二)¶
　(口一十二萬五千四百六濟寧路戸一萬五百四十/五口五萬九千八百一十八曹州户三萬七千一百)¶
　(五十三口一十九萬五千三百三十五濮州户一萬/七千三百一十六口六萬四千二百九十三髙唐州)¶
　(口一萬九千一百四口二萬三千一百二十一泰安/州户九千五百四十口一萬七百九十五徳州户二)¶
　(萬四千四百二十四口一十五萬六千九百五十二/恩州户一萬五百四十五口三萬七千四百七十九)¶
　(冦州户五千六百九十七口二萬三千四十益都路/戸七萬七千一百六十四口二十一萬二千五百二)¶
<pb:KR2m0014_WYG_013-17a>¶
　(濟南路户六萬三千二百八十九口一十六萬四千/八百八十五般陽府路户二萬一千五百三十口一)¶
　(十二萬三千一百八十五寧海州户五千七百一十/三口一萬五千七百四十二大同路户四萬五千九)¶
　(百四十五口一十二萬八千四百九十六冀寕路户/七萬五千四百四口一十五萬五千三百二十一晉)¶
　(寕路户一十二萬六百二十/口二十七萬一百二十一)¶
　嶺北行省(户口/缺)¶
　遼陽行省(遼陽路户三千七百八口萬三千二百三/十一廣寧府路至順錢糧數户四千五百)¶
　(九十五大寧路户四萬六千六口四十四萬八千一/百九十三東寧路户口缺瀋陽路至順錢糧數户五)¶
　(千一百八十三開元路至順錢糧數户四千/三百六十七咸平府户口缺合蘭府户口缺)¶
<pb:KR2m0014_WYG_013-17b>¶
　河南江北行省(汴梁路户三萬一十八口一十八萬/四千三百六十七河南府路户九千)¶
　(五百二口六萬五千七百五十一南陽府户六百九/十二口四千八百九十三汝寕府至順錢糧數户七)¶
　(千七十五歸徳府至順錢糧數户二萬三千三百一/十七襄陽路至順錢糧數户五千九十蘄州路戸三)¶
　(萬九千一百九十口二十四萬九千三百二十一黄/州路户一萬四千八百七十八口三萬六千八百七)¶
　(十九廬州路户三萬一千七百四十六口二十二萬/九千四百五十七安豐路戸一萬七千九百九十二)¶
　(口九萬七千六百一十一安慶路户三萬五千一百/六口二十一萬九千四百九十揚州路户二十四萬)¶
　(九千四百六十六口一百四十七萬一千一百九十/四淮安路户九萬一千二十二口五十四萬七千三)¶
　(百七十七髙郵府至順錢糧數户五萬九十八中興/路户一十七萬六百八十二口五十九萬九千二百)¶
<pb:KR2m0014_WYG_013-18a>¶
　(二十四峽州路户三萬七千二百九十一口九萬三/千九百四十七安陸府户一萬四千六百六十五口)¶
　(三萬三千五百五十四沔陽府户一萬七千七百六/十六口三萬九百五十五荆門州户二萬九千四百)¶
　(七十一口一十六萬五千四百三十五徳安府/户一萬九百二十三口三萬六千二百一十八)¶
　陜西行省(奉元路户三萬三千九百三十五口二十/七萬一千三百九十九延安路户六千五)¶
　(百三十九口九萬四千六百四十一興元路户二千/一百四十九口一萬九千三百七十八鳯翔府户二)¶
　(千八十一口一萬四千九百八邠州涇州開成州以/上户口俱缺鞏昌府户四萬五千一百三十五口三)¶
　(十六萬九千二百七十二平凉府慶陽府秦州隴州/寕州定西州鎮原州西和州環州金州静寕州蘭州)¶
　(會州徽州階州成州金洋州河州路雅州黎州洮州/貴徳州茂州脱思麻路岷州鐵州碉門魚通黎雅長)¶
<pb:KR2m0014_WYG_013-18b>¶
　(河西寧等處宣撫/司以上戸口俱缺)¶
　四川行省(成都路户三萬二千九百一十二口二十/一萬五千八百八十八嘉定府路戸口數)¶
　(缺廣元路户一萬六千四百四十二口九萬六千四/百六順慶路户二千八百二十一口九萬五千一百)¶
　(五十六潼川府户口缺永寧路户口缺重慶路户二/萬二千三百九十五口九萬三千五百三十五紹慶)¶
　(府户三千九百四十四口一萬五千一百八十九䕫/路户二萬二十口九萬九千五百九十八叙州路戸)¶
　(口缺馬湖/路戸口缺)¶
　甘肅行省(甘州路户一千五百五十口二萬三千九/百八十七永昌路戸口缺肅州路户一千)¶
　(二百六十二口八千六百七十九沙州路户口缺亦/集乃路戸口缺寧夏府路户口缺山丹州户口缺西)¶
<pb:KR2m0014_WYG_013-19a>¶
　(寕州戸口缺兀/剌海路户口缺)¶
　雲南行省(户口/缺)¶
　江浙行省(杭州路户三十六萬八百五十口一百八/十三萬四千七百一十湖州路至順錢糧)¶
　(數户二十五萬四千三百四十五嘉興路戸四十二/萬六千六百五十六口二百二十四萬五千七百四)¶
　(十二平江路户四十六萬六千一百五十八口二百/四十三萬三千七百常州路户二十萬九千七百三)¶
　(十二口一百二萬一十一鎮江路户一十萬三千三/百一十五口六十二萬三千六百四十四建徳路戸)¶
　(一十萬三千四百八十一口五十萬四千二百六十/四松江府至順錢糧數户一十六萬三千九百三十)¶
　(一江隂州户五萬三千八百二十一口三十萬一百/七十七慶元路户二十四萬一千四百五十七口五)¶
<pb:KR2m0014_WYG_013-19b>¶
　(十一萬一千一百一十三衢州路户一十萬八千五/百六十七口五十四萬三千六百六十婺州路户二)¶
　(十二萬一千一百一十八口一百七萬七千五百四/十紹興路户一十五萬一千二百三十四口五十二)¶
　(萬一千五百八十八温州路户一十八萬七千四百/三口四十九萬七千八百四十八台州路户一十九)¶
　(萬六千四百一十五口一百萬五千八百三十三處/州路户一十三萬二千七百五十四口四十九萬三)¶
　(千六百九十二寕國路户二十三萬二千五百三十/八口一百一十六萬二千六百九十徽州路户一十)¶
　(五萬七千四百七十一口八十二萬四千三百四饒/州路户六十三萬二百三十五口四百三萬六千五)¶
　(百七十集慶路户二十一萬四千五百三十八口一/百七萬二千六百九十太平路户七萬六千二百二)¶
　(口四十四萬六千三百七十一池州路户六萬八千/五百四十七口三十六萬六千五百六十七信州路)¶
<pb:KR2m0014_WYG_013-20a>¶
　(户一十三萬二千二百九十口六十六萬二千二百/五十八廣徳路戸五萬六千五百一十三口三十三)¶
　(萬九千七百八十鉛山州至順錢糧數户二萬六千/三十五福州路户七十九萬九千六百九十四口三)¶
　(百八十七萬五千一百二十七建寕路户一十二萬/七千二百五十四口五十萬六千九百二十六泉州)¶
　(路户八萬九千六十口四十五萬五千五百四十五/興化路戸六萬七千七百三十九口三十五萬二千)¶
　(五百三十四邵武路户六萬四千一百二十七口二/十四萬八千七百六十一汀州路戸四萬一千四百)¶
　(二十三口二十三萬八千一百二十七漳州路户/二萬一千六百九十五口一十萬一千三百六)¶
　江西行省(龍興路戸三十七萬一千四百三十六口/一百四十八萬五千七百四十四吉安路)¶
　(户四十四萬四千八十三口二百二十二萬四百一/十五瑞州路户一十四萬四千五百七十二口七十)¶
<pb:KR2m0014_WYG_013-20b>¶
　(二萬二千三百二袁州路戸一十九萬八千五百六/十三口九十九萬二千八百一十五臨江路戸一十)¶
　(五萬八千三百四十八口七十九萬一千七百四十/撫州路戸二十一萬八千四百五十五口一百九萬)¶
　(二千二百七十五江州路户八萬三千九百七十七/口五十萬三千八百五十二南康路戸九萬五千六)¶
　(百七十八口四十七萬八千三百九十贛州路户七/萬一千二百八十七口二十八萬五千一百四十八)¶
　(建昌路户九萬二千二百二十三口五十五萬三千/三百三十八南安路户五萬六百一十一口三十萬)¶
　(三千六百六十六南豐州戸二萬五千七十八口一/十二萬八千九百廣州路户一十七萬二百一十六)¶
　(口一百二萬一千二百九十六韶州路户一萬九千/五百八十四口一十七萬六千二百五十六恵州路)¶
　(户一萬九千八百三口九萬九千一十五南雄路户/一萬七百九十二口五萬三千九百六十潮州路户)¶
<pb:KR2m0014_WYG_013-21a>¶
　(六萬三千六百五十口四十四萬五千五百五十徳/慶路户一萬二千七百五口三萬二千九百九十七)¶
　(肇慶路戸三萬三千三百三十八口五萬五千四百/二十九英徳州户口缺梅州户二千四百七十八口)¶
　(一萬四千八百六十五南恩州户一萬九千三百七/十三口九萬六千八百六十五封州户二千七十七)¶
　(口一萬七百四十二新州户一萬一千三百一十六/口六萬七千八百九十六桂陽州户六千三百五十)¶
　(六口二萬五千六百五十五連州户四千一百五十/四口七千一百四十一循州户一千六百五十八口)¶
　(八千二/百九十)¶
　湖廣行省(武昌路戸一十一萬四千六百三十二口/六十一萬七千一百一十八岳州路戸一)¶
　(十三萬七千五百八口七十八萬七千七百四十三/常徳路户二十萬六千四百二十五口一百二萬六)¶
<pb:KR2m0014_WYG_013-21b>¶
　(千四十二澧州路户一十萬九千九百八十九口一/百一十一萬一千五百四十三辰州路戸八萬三千)¶
　(二百二十三口一十一萬五千九百四十五沅州路/户四萬八千六百三十二口七萬九千五百四十五)¶
　(興國路户五萬九百五十二口四十萬七千六百一/十六漢陽路戸一萬四千四百八十六口四萬八百)¶
　(六十六歸州戸七千四百九十二口一萬九百六十/四靖州路戸二萬六千五百九十四口六萬五千九)¶
　(百五十五天臨路戸六十萬三千五百一口一百八/萬一千一十衡州路户一十三萬三千三百七十三)¶
　(口二十萬七千五百二十三道州路户七萬八千一/十八口一千萬九百八十九永州路户五萬五千六)¶
　(百六十六口一十萬五千八百六十四郴州路户六/萬一千二百五十九口九萬五千一百一十九全州)¶
　(路戸四萬一千六百四十五口二十四萬五百一十/九寳慶路戸七萬二千三百九口一十二萬六千一)¶
<pb:KR2m0014_WYG_013-22a>¶
　(百五武岡路户七萬七千二百七口三十五萬六千/八百六十三桂陽路户六萬五千五十七口一十萬)¶
　(二千二百四茶陵州戸三萬六千六百四十二口一/十七萬七千二百二耒陽州户二萬五千三百一十)¶
　(一口一十一萬一十常寕州户一萬八千四百三十/一口六萬九千四百二静江路户二十一萬八百五)¶
　(十二口一百三十五萬二千六百七十八南寕路户/一萬五百四十二口二萬四千五百二十梧州路户)¶
　(五千二百口一萬九百一十潯州路户九千二百四/十八口三萬八千九栁州路户一萬九千一百四十)¶
　(三口三萬六百九十四慶逺南丹溪洞等處軍民安/撫司户二萬六千五百三十七口五萬二百五十三)¶
　(平樂府户七千六十七口三萬三千八百二十鬰林/州户九千五十三口五萬一千五百二十八容州户)¶
　(二千九百九十九口七千八百五十四象州户一萬/九千五百九十八口九萬二千一百二十六賓州戸)¶
<pb:KR2m0014_WYG_013-22b>¶
　(六千一百四十八口三萬八千八百七十九横州户/四千九十八口三萬一千四百七十六融州户二萬)¶
　(一千三百九十三口三萬九千三百三十四藤州户/四千二百九十五口一萬一千二百一十八賀州户)¶
　(八千六百七十六口三萬九千二百三十五貴州户/八千八百九十一口二萬八百一十一恩明路户四)¶
　(千二百二十九口一萬八千五百一十太平路户五/千三百一十九口二萬二千一百八十六田州路户)¶
　(二千九百九十一口一萬六千九百一來安路户口/缺鎮安路户口缺雷州路户八萬九千五百三十五)¶
　(口一十二萬五千三百一十化州路户一萬九千七/百四十九口五萬二千三百一十七髙州路户一萬)¶
　(四千六百七十五口四萬三千四百九十三欽州路/户一萬三千五百五十九口六萬一千三百九十三)¶
　(亷州路戸五千九百九十八口一萬一千六百八十/六乾寕軍民安撫司户七萬五千八百三十七口一)¶
<pb:KR2m0014_WYG_013-23a>¶
　(十二萬八千一百八十四南寧軍户九千六百二十/七口二萬三千六百五十二萬安軍户五千三百四)¶
　(十一口八千六百八十六吉陽軍户一/千四百三十九口五千七百三十五)¶
　征東等處行省(户口/俱缺)¶
明制凡行郊祀禮中書省以户籍陳壇下薦之天祭畢¶
而藏之¶
　户凡三等曰民曰軍曰匠民有儒有醫有隂陽軍有¶
　校尉有力士弓舖兵匠有厨役裁縫馬舡之類瀕海¶
　有鹽竈寺有僧觀有道士畢以其業著籍人户以籍¶
<pb:KR2m0014_WYG_013-23b>¶
　為斷里設老人選高年為衆所服者導民善平鄉里¶
　爭訟其人户避徑役者曰逃户年饑或避兵他徙者¶
　曰流民有故而出僑於外者曰附籍朝廷所移民曰¶
　移徙¶
太祖洪武二年令人户以籍為斷¶
　凡軍民醫匠隂陽諸色户許各以原報抄籍為定不¶
　許妄行變亂違者治罪仍從原籍¶
又令各處漏口脱户許自實¶
<pb:KR2m0014_WYG_013-24a>¶
　三年七月令户部榜諭天下軍民凡有未占籍者許¶
　自首軍發衞所民歸有司匠𨽻工部¶
三年六月徙蘇州松江嘉興湖州杭州民無業者四十¶
餘户於臨濠¶
　四年三月徙山後民萬七千户於北平六月魏國公¶
　徐達平沙漠徙北平山後民三萬五千八百餘户散¶
　處諸府衞籍軍給衣糧民給田又以沙漠遺民三萬¶
　三千八百餘户屯田北平其後復徙江南民十四萬¶
<pb:KR2m0014_WYG_013-24b>¶
　于鳯陽二十一年遷山西澤潞民于河北後屢徙浙¶
　西山西民于滁和北平山東河南又徒登萊青民于¶
　東昌兖州又徙直𨽻浙江民二萬户于京師充倉脚¶
　夫¶
　　明史食貨志曰太祖時徙民最多其間有以罪徙¶
　　者建文帝命武康伯徐理往北平度地處之¶
十一月詔户部籍天下户口置户帖¶
　諭省臣曰民者國之本也今天下已定而民數未覈¶
<pb:KR2m0014_WYG_013-25a>¶
　實其命户部籍天下户口毎户給以户帖于是户部¶
　置户籍户帖各書户之鄉貫丁口名嵗以字號編為¶
　勘合用平印鈐記籍蔵于部帖給于民仍令有司嵗¶
　計其户口之登耗以聞著為令¶
八年正月設養濟院¶
　命有司察窮民無告者給屋舍衣食又設漏澤園葬¶
　貧民天下府州縣立義塚恵帝建文元年二月詔鰥¶
　寡孤獨疾廢者官為收養¶
<pb:KR2m0014_WYG_013-25b>¶
十四年正月命天下郡縣編賦役黄冊¶
　其法以一百一十户為里一里之中推丁粮多者十¶
　人為之長餘百户為十甲甲凡十人嵗役甲長一人¶
　甲首十人董其事城中曰坊近城曰廂鄉都曰里先¶
　後各以丁粮多寡為次毎里編為一冊冊之首總為¶
　一圖其里中鰥寡孤獨不任役者附十甲後為畸零¶
　毎十年有司更定其冊以丁粮増減而升降之冊凡¶
　四一上户部其三則布政司府縣各存一焉上户部¶
<pb:KR2m0014_WYG_013-26a>¶
　者冊面黄紙故謂之黄冊年終進呈送後湖東西二¶
　庫庋蔵之嵗命户科給事中一人御史二人户部主¶
　事四人釐校訛舛其後二十三年八月户部奏重造¶
　黄冊如丁口有増減者即為收除田地有買賣者即¶
　令過割務在不虧原額其上中下三等人户亦依原¶
　定編類不許更改分丁析户以避差徭庶幾無移易¶
　倚託之患命頒行之次年天下黄冊成(互見田賦/職役考)¶
　凡冊式内定到田地山塘房屋車船各項欵目所在¶
<pb:KR2m0014_WYG_013-26b>¶
　官司有者依式開冩無者不許虚開若類縣總都總¶
　收除項下止許開冩人丁事産總數不必備開花户¶
　凡僧道給度牒有田者編冊如民科無田者亦為畸¶
　零凡雲貴流官土官附近馴熟通漢語者編造其餘¶
　夷民不造¶
　　明史食貨志曰其後黄冊祇具文有司徵税編徭¶
　　則自為一冊曰白冊云¶
是年天下户一千六十五萬四千三百六十二口五千¶
<pb:KR2m0014_WYG_013-27a>¶
九百八十七萬三千三百五¶
二十一年九月編軍户圖籍¶
　時以内外衞所軍伍有缺遣人追取户丁往往鬻法¶
　且又騷動于民乃詔自今衞所以亡故軍士姓名鄉¶
　貫編成圖籍送兵部然後照籍移文取之毋擅遣違¶
　者坐罪尋又詔天下郡縣以軍户類造為冊具載其¶
　丁口之數如遇取丁補伍有司按籍遣之無丁者止¶
　自是無詐冒不實役及親屬同姓者矣二十三年正¶
<pb:KR2m0014_WYG_013-27b>¶
　月諭兵部尚書沈溍曰兵以衞民民以給兵二者相¶
　湏也民不可以重勞軍不可以重役今天下各衞所¶
　多有一户而充二軍致令民户耗減自今二軍者宜¶
　免一人還為民¶
二十三年督令逃民歸業¶
　令監生同各府州縣官拘集里甲審知逃户有他郡¶
　流移者即時送縣官給行粮押赴原籍復業老弱不¶
　能歸及不願歸者令在所著籍授田輸賦¶
<pb:KR2m0014_WYG_013-28a>¶
二十四年令選取富民充實京師¶
　帝懲元末豪强侮貧弱立法多右貧抑富嘗命户部¶
　籍浙江等九布政司應天十八府州富民萬四千三¶
　百餘户以次召見徙其家以實京師謂之富户至成¶
　祖時復選應天浙江富民三千户附籍北京¶
二十六年令各處户口毎嵗分豁舊管新收開除實在¶
總數¶
　仍定毎十年一造黄冊至孝宗𢎞治四年定先年造¶
<pb:KR2m0014_WYG_013-28b>¶
　冊之時有将丁口漏報或税糧詭寄户籍那移者許¶
　自首改正州縣各計人户填冩帖文各一紙給發各¶
　户親領執照使知本户舊管新收開除實在丁糧各¶
　若干州縣以為憑據¶
是年天下户一千六十五萬二千八百七十口六千五¶
十四萬五千八百一十二¶
　浙江布政司(户二百一十三萬八千二百二十五/口一千四十八萬七千五百六十七)江¶
　西布政司(户一百五十五萬三千九百二十三/口八百九十八萬二千四百八十一)湖廣¶
<pb:KR2m0014_WYG_013-29a>¶
　布政司(户七十七萬五千八百五十一/口四百七十萬二千六百六十)福建布政司¶
　(户八十一萬五千五百二十七/口三百九十一萬六千八百六)北平布政司(户三十/三萬四)¶
　(千七百九十二口一百九/十二萬六千五百九十五)山東布政司(户七十五萬/三千八百九)¶
　(十四口五百二十五/萬五千八百七十六)山西布政司(户五十九萬五千/四百四十四口四)¶
　(百七萬二千/一百二十七)河南布政司(戸三十一萬五千六百一/十七口一百九十一萬二)¶
　(千五百/四十二)陜西布政司(戸二十九萬四千五百二十六/口二百三十一萬六千五百六)¶
　(十/九)四川布政司(戸二十一萬五千七百一十九口/一百四十六萬六千七百七十八)廣¶
　東布政司(户六十七萬五千五百九十九/口三百萬七千九百三十二)廣西布政¶
<pb:KR2m0014_WYG_013-29b>¶
　司(户二十一萬一千二百六十三口/一百四十八萬二千六百七十一)雲南布政司(户/五)¶
　(萬九千五百七十六口二/十五萬九千二百七十)應天府(户一十六萬三千/九百一十五口一)¶
　(百一十九萬三/千六百二十)蘇州府(户四十九萬一千五百一十/四口二百三十五萬五千三)¶
　(十/)松江府(戸二十四萬九千九百五十口一/百二十一萬九千九百三十七)常州府¶
　(户一十五萬二千一百六十/四口七十七萬五百一十三)鎮江府(戸八萬七千三/百六十四口五)¶
　(十二萬二千/三百八十三)廬州府(户四萬八千七百二十/口三十六萬七千二百)鳯陽府¶
　(户七萬九千一百七口/四十二萬七千三百三)淮安府(户八萬六百八十九/口六十三萬二千五)¶
　(百四/十一)揚州府(户一十二萬三千九十七口/七十三萬六千一百六十五)徽州府(戸/一)¶
<pb:KR2m0014_WYG_013-30a>¶
　(十二萬五千五百四十八口/五十九萬二千三百六十四)寧國府(户九萬九千七/百三十二口五)¶
　(十三萬二千/二百五十九)池州府(户三萬五千八百二十六口/一十九萬八千五百七十四)太¶
　平府(户三萬五千二百九十口二/十五萬九千九百三十七)安慶府(户五萬五/千五百七)¶
　(十三口四十二/萬二千八百四)廣徳州(户四萬四千二百六十七口/二十四萬七千九百七十九)¶
　徐州(户二萬二千六百八十三/口一十八萬八百二十一)滁州(户三千九百四/十四口二萬四)¶
　(千七百/九十七)和州(户九千五百三十一口/六萬六千七百一十一)¶
三十一年八月(時恵帝/已即位)詔天下衞所軍單丁者放為民¶
恵帝建文五年八月(時成祖/已即位)詔撫綏直𨽻淮安及北平¶
<pb:KR2m0014_WYG_013-30b>¶
永平河間諸郡避兵流移復業者凡七萬一千三百餘¶
户¶
成祖永樂元年天下户一千一百四十一萬五千八百¶
二十九口六千六百五十九萬八千三百三十七¶
三年九月徙山西民萬户實北平¶
　恵帝建文四年九月既徙山西民無田者實北平至¶
　是復覈太原平陽澤潞遼沁汾丁多田少及無田之¶
　家分其丁口以實北平十四年十一月徙山東山西¶
<pb:KR2m0014_WYG_013-31a>¶
　湖廣流民於保安州自是以後移徙者鮮矣¶
五年五月平安南得府州四十八縣一百八十户三百¶
十二萬設交阯布政司¶
　自唐之亡交阯淪於蠻服者四百餘年至是復入版¶
　圖十一年七月瓊州府臨商縣民黄茂奉命招諭深¶
　峒那呆等二十四峒生黎黎民來歸者計户四百有¶
　竒口千三百有竒葢自初至今招撫諸黎來歸者六¶
　十七處户三萬有竒十二年四月户部言廣東瓊州¶
<pb:KR2m0014_WYG_013-31b>¶
　府宜倫縣民黄凱臨髙縣吏王榮安招誘大小英豪¶
　及曹衙南等村黎人二千三十七户悉願占籍為民¶
　至憲宗成化十一年兩廣總督朱英招撫猺獞效順¶
　者定為編户給復三年自是歸附日衆凡為户四萬¶
　三千有竒口十五萬有竒¶
宣宗宣徳三年二月清理逃軍户籍¶
　諭天下軍逃還鄉有詐為死者有更名充吏卒貼書¶
　倚官害民者有為僧道生員者有投豪勢官民為家¶
<pb:KR2m0014_WYG_013-32a>¶
　人佃户行財生理者有隠其丁口寄於别户并於外¶
　境立民籍者並許自告改正違者並其隣里及容隠¶
　之人俱如前例論罪又諭凡各州縣勾解逃軍及補¶
　役軍丁多於所在官司冐給家人文引供送其家人¶
　不行隨送及到衛所不一二月即將文引照身逃回¶
　原籍及影射各處潜住或經商受僱於人者有之若¶
　此等者許三月内赴官出首與免本罪仍赴原衛所¶
　著役故違不首或事發挨究得出本犯發邉逺充軍¶
<pb:KR2m0014_WYG_013-32b>¶
　户下别選壯丁一人補原伍兩隣里甲並有司虗出¶
　文引官吏一體問罪¶
四月招逃民復業¶
　時諭户部限各處逃徙人民三月内復業凡所負稅¶
　糧悉與蠲免其有乆居於彼産業已成者許令占籍¶
　仍命有司善加撫綏五年十一月巡撫河南侍郎許¶
　廊招撫開封等府逃民一十一萬五千六百餘户兵¶
　部郎中劉文勇招撫漢中逃民一千九百餘人¶
<pb:KR2m0014_WYG_013-33a>¶
　　松江府知府趙豫上安輯逃民䟽曰比户部榜諭¶
　　凡逃移人户皆限三月復業違者與隠藏之家俱¶
　　發充軍此法至嚴人知畏懼然亦有未復業者葢¶
　　以公賦有欠私債無償故地荒蕪舊居毁撤難以¶
　　措手不能安身乞勅户部偹榜通行曉諭仍令有¶
　　司從實取勘逃亡民户凡有公私欠負俱停徴三¶
　　年凡諸差徭亦在三年之後如是而猶不復業人¶
　　猶容隠者依前例發遣充軍庶逃民來歸者衆矣¶
<pb:KR2m0014_WYG_013-33b>¶
英宗正統元年造逃户周知冊¶
　令山西河南山東湖廣陜西南北直𨽻保定等府州¶
　縣造逃户周知文冊偹開逃民鄉里姓名男婦口數¶
　軍民匠竈等籍及遺下田地税糧若干原籍有無人¶
　丁應承糧差若係軍籍則開某衛軍役及有無缺伍¶
　送各廵撫並清軍御史處督令復業其已成家業願¶
　入册者給與户由執照仍令照數納糧若本户原有¶
　丁多税糧十石以上今止存一二丁者認種地五十¶
<pb:KR2m0014_WYG_013-34a>¶
　畆原籍有人辦糧者每人認種地四十畆俱照輕租¶
　民田例起科原係軍匠籍者仍作軍匠附籍該衛缺¶
　人則發遣一丁補役該輸班匠則發遣一丁當匠原¶
　籍民竈籍者俱作民竈籍竈户免鹽課量加税糧如¶
　仍不首雖首而所報人口不盡或展轉逃移及窩家¶
　不舉首者俱發甘肅衛所充軍八年令逃軍逃匠逃¶
　囚人等自首免罪各發著役罪重者從實開奏量與¶
　寛減其逃民匠不報籍復業團聚非為抗拒官府不¶
<pb:KR2m0014_WYG_013-34b>¶
　服招撫者户長照南北地方發邉衛充軍¶
二年令各處有司委官挨勘流民¶
　籍男婦大小丁口排門粉壁十家編為一甲互相保¶
　識分屬當地里長帶管若團住山林湖濼或投托官¶
　豪勢要之家蔵躱抗拒官司不服招撫者正犯處死¶
　户下編發邉衛充軍里老窩家知而不首及占恡不¶
　發者罪同¶
三年禁數姓合户附籍¶
<pb:KR2m0014_WYG_013-35a>¶
四年添設山東山西河南陜西湖廣布政司所屬並順¶
天等府州撫治流民之官¶
　時添設佐貳官各一員自是之後復添設大員天順¶
　八年添設湖廣布政司參議一員於荆襄漢陽等府¶
　撫治流民憲宗成化元年添設陜西按察司副使一¶
　員於漢中府撫冶流民十七年添設四川按察司副¶
　使一員於重䕫保順四府撫治流民孝宗𢎞治八年¶
　添設河南布政司參政一員於南陽府撫治流民九¶
<pb:KR2m0014_WYG_013-35b>¶
　年令河南分巡汝南道僉事兼理撫民¶
十三年令老疾致仕事故官家屬附籍者離本籍千里¶
者許附不及千里者發還¶
　景泰中令民籍者收附軍匠竈役冒民籍者發還¶
景帝景泰二年申隠丁換户之禁¶
　凡攢造黄册如有姦民豪户通同書手或詭寄田地¶
　飛走税糧或隠瞞丁口脱免差徭或改換户籍埋沒¶
　軍伍匠役者或將里甲那移前後應當者許自首改¶
<pb:KR2m0014_WYG_013-36a>¶
　正入籍免罪凡各里舊額人户除故絶並全户充軍¶
　不及一里者許歸併餘剰人户發附近外里輳圖編¶
　造不許寄莊各圖人户冇兄弟各㸑及幼子長而贅¶
　壻願歸親子生而所養異姓子願歸宗者俱准另籍¶
　如人丁數少及有軍匠等役占礙者仍不許分居三¶
　年又令各處攅造黄册官吏里書人等揑甲作乙以¶
　有為無以無為有者發口外為民¶
英宗天順元年天下户九百四十六萬六千二百八十¶
<pb:KR2m0014_WYG_013-36b>¶
八口五千四百三十三萬八千四百七十六¶
八年令在營官軍户丁舍餘不許附近寄籍原籍丁盡¶
者許摘丁發回¶
　成化二年令在京軍職漏報户下舍人者發邊方立¶
　功三年六年令軍户不許將弟男子姪過房與人脱¶
　免軍伍𢎞治十三年奏准軍户子孫畏懼軍役另開¶
　户籍或於别府州縣入贅寄籍等項及至原衛發册¶
　清勾買囑原籍官吏里書人等揑作丁盡户絶四申¶
<pb:KR2m0014_WYG_013-37a>¶
　者俱問罪¶
憲宗成化二年天下户九百二十萬二千七百一十八¶
口六千六十五萬三千七百二十四¶
七年十一月荆襄賊平流民復業者一百四十餘萬人¶
　時江西盗起荆襄流民數十萬朝廷以為憂祭酒周¶
　洪謨著流民圖説謂當增置府縣聴附籍為編氓可¶
　實襄鄧户口俾數百年無患帝善之十二年五月復¶
　命副都御史原傑撫治荆襄流民傑徧厯山谿宣朝¶
<pb:KR2m0014_WYG_013-37b>¶
　廷徳意諸流民欣然願附籍於是大㑹湖廣河南陜¶
　西撫按官籍之得户十一萬三千有竒口四十三萬¶
　有竒置鄖陽府設行都司衛所以處之其後𢎞治十¶
　八年四月又命刑部尚書何鑑撫治荆㐮流民鑑得¶
　户二十三萬五千有竒口七十三萬九千有竒願附¶
　籍者各給戸由收入版籍正徳元年十月撫治鄖陽¶
　都御史孫需奏續清出荆襄鄖陽南陽漢中西安南¶
　流民一十一萬八千餘戸願附籍者九萬二千餘户¶
<pb:KR2m0014_WYG_013-38a>¶
　皆給户田¶
　　禮部尚書周洪謨條議流民疏曰(疏上於𢎞冶/四年二月)西¶
　　漢時召信臣守南陽流民自附八萬餘口東晉時¶
　　雍州舊在陜西西安府因流民來聚襄陽乃僑置¶
　　南雍州於襄水之側松滋縣舊在直𨽻廬州府因¶
　　流民來聚荆州乃僑置松滋縣於荆江之南其後¶
　　南雍遂併於襄陽松滋遂𨽻於荆州此往事之可¶
　　法者也成化七年從檢討張寛之奏流民聚此處¶
<pb:KR2m0014_WYG_013-38b>¶
　　者械歸故里適值溽暑因饑渇而死妻子被掠瘟¶
　　疫盛行船夫逓觧者懼其相杂故覆舟於江後令¶
　　都御史原傑招撫計死者九十餘萬人故當時四¶
　　川陜西地震五百餘次災傷徧於天下今事之宜¶
　　鑒者也今宜著令流民與各郡縣相隣者倣召信¶
　　臣故事聴其附籍仍復九年待其安定然後徵之¶
　　逺而不可附籍者倣晉南雍州松滋縣故事設州¶
　　縣置官吏編里甲建庠序以治教之今流民在在¶
<pb:KR2m0014_WYG_013-39a>¶
　　有之四川湖廣尤多凡流民所在宜令附籍量為¶
　　賑給寛徭省刑承絶户田地者使納其糧力耕火¶
　　種者免之則流民即良民矣¶
　　(臣/)等謹按洪謨此疏則成化七年復業之一百四¶
　　十餘萬人其械歸而道死者已十之七矣而㑹典¶
　　乃謂成化六年令流民願歸原籍者有司給文憑¶
　　沿途口給糧三升原籍無屋者受草房四間大口¶
　　月糧三斗小口半之給牛種令耕原業田是以轉¶
<pb:KR2m0014_WYG_013-39b>¶
　　死之民充還定安集之數也不亦誣乎¶
十六年八月申存恤孤老之令¶
　先是成祖永樂三年二月廵按福建御史洪湛言存¶
　恤孤老王政所先今各府州縣飬濟院多頽壊有司¶
　非奉勘合不敢修葺又或有一縣之内素無建置者¶
　乞勅有司常加修葺未建置者即建置之如例收養¶
　庶無告之民不致失所帝納之至是復申命焉其後¶
　孝宗𢎞治十五年七月命各邊衛設飬濟院漏澤園¶
<pb:KR2m0014_WYG_013-40a>¶
十八年更定軍丁附籍法¶
　各衛所附籍軍丁無糧草者盡發原衛當差有者戸¶
　留一丁頂補其原無籍名有産欲報者亦准一丁附¶
　籍¶
孝宗𢎞治四年天下户一十一萬三千四百四十六口¶
五千三百二十八萬一千一百五十八¶
　浙江布政司(户一百五十萬三千一百二十四/口五百三十萬五千八百四十三)江西¶
　布政司(户一百三十六萬三千六百二十/九口六百五十四萬九千八百)湖廣布政¶
<pb:KR2m0014_WYG_013-40b>¶
　司(户五十萬四千八百七十口三/百七十八萬一千七百一十四)福建布政司(户五/十萬)¶
　(六千三十九口二百/一十萬六千六十)山東布政司(戸七十七萬五百/五十五口六百七)¶
　(十五萬九千/六百七十五)山西布政司(户五十七萬五千二百四/十九口四百三十六萬四)¶
　(百七/十六)河南布政司(户四十三萬六千八百四十三口/二百六十一萬四千三百九十八)¶
　陜西布政司(户三十萬六千六百四十四口/三百九十一萬二千三百七十)四川布¶
　政司(户二十五萬三千八百三口二/百五十九萬八千四百六十)廣東布政司(户/四)¶
　(十六萬七千三百九十口一百/八十一萬七千三百八十四)廣西布政司(户四十/五萬九)¶
　(千六百四十口一百六十/七萬六千二百七十四)雲南布政司(户一萬五千/九百五十口)¶
<pb:KR2m0014_WYG_013-41a>¶
　(一十二萬五千/九百五十五)貴州布政司(戸四萬三千三百六十/七口二十五萬八千六)¶
　(百九/十二)順天府(户一十萬五百一十八口/六十六萬九千三十三)永平府(户二/萬三)¶
　(千五百三十九口二十/二萬八千九百四十四)保定府(户五萬六百三十九/口五十八萬二千四)¶
　(百八/十二)河間府(户四萬二千五百四十八口/三十七萬八千六百五十八)真定府(戸/五)¶
　(萬九千四百三十九口五/十九萬七千六百七十三)順徳府(户二萬一千六百/一十四口一十八)¶
　(萬一千八/百二十五)廣平府(户二萬七千七百六十四口/二十一萬二千八百四十六)大名¶
　府(户六萬六千二百七口五/十七萬四千九百七十二)延慶州(户一千七百八/十七口二千五)¶
　(百四/十四)保安州(戸四百四十五口/一千五百六十)應天府(户一十四萬/四千三百六)¶
<pb:KR2m0014_WYG_013-41b>¶
　(十八口七十/一萬一千三)蘇州府(户五十三萬五千四百九/口二百四萬八千九十七)松江¶
　府(户二十萬五百二十口六/十二萬七千一百一十三)常州府(户五萬一百二/十一口二十二)¶
　(萬八千三/百六十三)鎮江府(户六萬八千三百四十四/口一十七萬一千五百八)廬州府¶
　(戸三萬六千五百四十八口/四十八萬六千五百四十九)鳯陽府(户九萬五千一/十一口九十三)¶
　(萬一千/一百八)淮安府(戸二萬七千九百七十八口/二十三萬七千五百二十七)揚州府¶
　(户一十萬四千一百四口六/十五萬六千五百四十七)徽州府(户七千二百五/十一口六萬五)¶
　(千八百/六十一)寧國府(户六萬三百六十四口三/十七萬一千五百四十三)池州府(户/一)¶
　(萬四千九十一口六/萬九千四百七十八)太平府(户二萬九千四百六十/六口一十七萬三千六)¶
<pb:KR2m0014_WYG_013-42a>¶
　(百九/十九)安慶府(户四萬六千五十口/六十萬六千八十九)廣徳州(户四萬五/千四十三)¶
　(口一十二萬七/千七百九十五)徐州(户三萬四千八百八十六口/三十五萬四千三百一十一)滁¶
　州(戸四千八百四十口/四萬九千七百十二)和州(戸七千四百五十口/六萬七千一十六)¶
十七年令撫按官嚴督所屬清查流民¶
　流民不願囬還者就令附籍如隻身無産并新近逃¶
　來軍匠等籍逓囬原籍世宗嘉靖九年令各省乘大¶
　造之年查勘各屬流民四十一年令遼東飢民流入¶
　永平河間海傍住居及航海渡登萊者給文遣歸勢¶
<pb:KR2m0014_WYG_013-42b>¶
　家占恡不法者以隠匿逃軍論¶
武宗正徳元年天下户九百一十五萬一千七百七十¶
三口四千六百八十萬二千五¶
十五年令今後攅造里甲止據人户丁産見在官第其¶
等則¶
　如本里人户不敷十甲之數就於附近里内人户撥¶
　補完足若分析户籍不問本里他圖本圖果有消乏¶
　亦許還併¶
<pb:KR2m0014_WYG_013-43a>¶
世宗嘉靖元年天下户九百七十二萬一千六百五十¶
二口六千八十六萬一千二百七十三¶
六年詔巡城御史嚴督各該兵馬司官查審京師附住¶
各處軍民¶
　除浮居客商外其居住年久置立産業房屋舖面者¶
　責令附籍宛大二縣一體當差仍暫免三年以示存¶
　恤若有冐假衛所籍貫者行勘發遣¶
九年令各處州縣查審消乏里分不成甲者驗其丁産¶
<pb:KR2m0014_WYG_013-43b>¶
歸併務使一十一戸為甲¶
四十四年九月令將流寓人户編入版籍¶
　從巡按御史孫丕揚奏也丕揚言各州縣里甲空缺¶
　乞將流寓人户編入版籍或補缺户缺丁通融協濟¶
　應徴銀兩照舊追納仍照客户徴入之數以蠲主户¶
　之均徭從之¶
穆宗隆慶五年總括順天府屬人丁實數¶
　㑹典原載府屬户口六十六萬九千三十有竒至是¶
<pb:KR2m0014_WYG_013-44a>¶
　總括實在人丁止十四萬七千三百有竒葢因租庸¶
　正額之外更多雜派是以土著民多逃移日就凋耗¶
　也神宗萬厯五年府尹王之垣奏請優恤從之¶
六年天下户一千六十二萬一千四百三十六口六千¶
六十九萬二千八百五十六¶
　浙江布政司(户一百五十四萬二千四百/八口五百一十五萬三千五)江西布政¶
　司(户一百三十四萬一千五口/五百八十五萬九千二十六)湖廣布政司(戸五十/四萬一)¶
　(千三百一十口四百三十/九萬八千七百八十五)福建布政司(户五十一萬/五千三百七)¶
<pb:KR2m0014_WYG_013-44b>¶
　(口一百七十三萬/八千七百九十三)山東布政司(户一百三十七萬二/千二百六口五百六)¶
　(十六萬四/千九十九)山西布政司(户五十九萬六千九十七口/五百三十一萬九千三百五)¶
　(十/九)河南布政司(户六十二萬三千六十七口/五百一十九萬三千六百二)陜西布¶
　政司(户三十九萬四千四百二十三/口四百五十萬二千六十七)四川布政司(户/二)¶
　(十六萬二千六百九十四口/三百一十萬二千七十三)廣東布政司(户五十三/萬七百一)¶
　(十二口二百四/萬六百五十五)廣西布政司(户二十一萬八千七百/一十二口一百一十八)¶
　(萬六千一/百七十九)雲南布政司(戸一十三萬五千五百六十/口一百四十七萬六千六百)¶
　(九十/二)貴州布政司(户四萬三千四百五口/二十九萬九百七十二)順天府(户/一)¶
<pb:KR2m0014_WYG_013-45a>¶
　(十萬一千一百三十四口/七十萬六千八百六十一)永平府(户二萬五千九十/四口二十五萬五)¶
　(千六百/四十六)保定府(户四萬五千七百一十三/口五十二萬五千八十三)河間府(户/四)¶
　(萬五千二十四口四十/一萬九千一百五十二)真定府(户七萬四千七百二/十八口一百九萬三)¶
　(千五百/三十二)順徳府(户二萬七千六百三十三口/二十八萬一千九百五十七)廣平府¶
　(户二萬一千四百二十口二/十六萬四千八百九十八)大名府(户七萬一千一/百八十口六十)¶
　(九萬二千/五十八)延慶府(户二千七百五十五口/一萬九千三百六十七)保安州(户/七)¶
　(百七十二口六/千四百四十五)應天府(户一十四萬三千五百九十/七口七十九萬五百一十三)¶
　蘇州府(户六十萬七百五十五口二/百一萬一千九百八十五)松江府(户二十/一萬八)¶
<pb:KR2m0014_WYG_013-45b>¶
　(千三百五十九口四十/八萬四千四百一十四)常州府(户二十五萬四千四/百六十口一百萬二)¶
　(千七百/七十九)鎮江府(户六萬九千三十九口一/十六萬五千五百八十九)廬州府(户/四)¶
　(萬七千三百七十三口六/十二萬二千六百九十八)鳯陽府(戸一十一萬一千/七十口一百二十)¶
　(萬三十三/百四十九)淮安府(户一十萬九千二百五/口九十萬六千三十三)掦州府(戸/一)¶
　(十四萬七千二百一十六口/八十一萬七千八百五十六)徽州府(户一十一萬八/千九百四十三)¶
　(口五十六萬六/千九百四十八)寧國府(戸五萬二千一百四十八/口三十八萬七千一十九)池¶
　州府(户一萬八千三百七十七/口八萬四千八百五十一)太平府(戸三萬三千/二百六十二)¶
　(口一十七萬/六千八十五)安慶府(户四萬六千六百九口五/十四萬三千四百七十六)廣徳¶
<pb:KR2m0014_WYG_013-46a>¶
　州(户四萬五千二百九十六/口二十二萬一千五十三)徐州(户三萬七千八百/四十一口三十四)¶
　(萬五千七/百六十六)滁州(户六千七百一十七口/六萬七千二百七十七)和州(户八千/八百口)¶
　(一十萬四千/九百六十)¶
天啟元年天下戸九百八十二萬五千四百二十六口¶
五千一百六十五萬五千四百五十九¶
　　王圻曰按國家户口登耗有絶不可信者如洪武¶
　　十四年天下承元之亂殺僇流竄不減隋氏之末¶
　　而户尚有一千六十五萬四千三百六十二口五¶
<pb:KR2m0014_WYG_013-46b>¶
　　千九百八十七萬三千三百五其後休養生息者¶
　　二十餘年至三十五年而户一千六十二萬六千¶
　　七百七十九口五千六百三十萬一千二十六計¶
　　户減二萬七千五百八十三口減三百五十七萬¶
　　二千二百七十九何也其明年為永樂元年則户¶
　　一千一百四十一萬五千八百二十九口六千六¶
　　百五十九萬八千三百三十七夫是時靖難之師¶
　　連嵗不息長淮以北鞠為草莽而户驟增至七十¶
<pb:KR2m0014_WYG_013-47a>¶
　　八萬九千五十餘口驟增至一千二十九萬七千¶
　　三百十一又何也明年户復為九百六十八萬五¶
　　千二十口復為五千九十五萬四百七十比之三¶
　　十五年户却減九十四萬一千七百五十九口減¶
　　五百三十五萬五百五十六又何也九年户九百¶
　　五十三萬三千六百九十二口五千一百四十四¶
　　萬六千八百三十四十年户一千九十九萬二千¶
　　四百三十六口六千五百三十七萬七千六百三¶
<pb:KR2m0014_WYG_013-47b>¶
　　十僅一年耳而戸忽增一百四十五萬八千七百¶
　　四十四口增一千三百九十三萬七百九十六當¶
　　是安南新入版圖其戸口之數至十年始上册籍¶
　　耳然十一年户復為九百六十八萬四千九百一¶
　　十六計減一百三十萬七千五百二十口復為五¶
　　千九十五萬二百四十四計減一千四百四十二¶
　　萬七千三百八十六又大不可曉也自是休養生¶
　　息者五十年而為天順七年户僅九百三十八萬¶
<pb:KR2m0014_WYG_013-48a>¶
　　五千一十二口僅五千六百三十七萬二百五十¶
　　比於舊有耗而無登者何也然不一年而户為九¶
　　百一十萬七千二百五減二十七萬七千八百七¶
　　十二口為六千四十七萬九千三百三十增四百¶
　　十二萬九千八十其户口登耗之相反又何也成¶
　　化中户不甚相懸絶二十二年而口至六千五百¶
　　四十四萬二千六百八十此盛之極也二十三年¶
　　而僅五千二十萬七千一百三十四一年之間而¶
<pb:KR2m0014_WYG_013-48b>¶
　　減一千五百二十三萬五千五百四十六又何也¶
　　𢎞治十七年口至六千一十萬五千八百三十五¶
　　十八年户至一千二百九十七萬二千九百七十¶
　　四此又盛也不二年而為正徳元年户僅九百一¶
　　十五萬一千七百七十三減三百八十二萬一千¶
　　二百一口僅四千六百八十萬二千五十減一千¶
　　三百三十萬三千七百八十五又何也自是而劉¶
　　六等亂中原藍鄢等亂楚蜀江廣無處不被兵而¶
<pb:KR2m0014_WYG_013-49a>¶
　　八年以後口却增至六千三百三十餘萬又何也¶
　　然則有司之造册與户科户部之稽查皆僅兒戲¶
　　耳掌民部者亦宜留心經理焉¶
　　明史食貨志曰太祖當兵燹之後户口顧極盛其¶
　　後承平日久反不及焉靖難兵起淮以北鞠為茂¶
　　草其時民數反增於前後乃逓減至天順間為最¶
　　衰成𢎞繼盛正徳以後又減戸口所以減者周忱¶
　　謂投倚於豪門或冐匠竄兩京或冐引賈四方舉¶
<pb:KR2m0014_WYG_013-49b>¶
　　家舟居莫可踪跡也而要之户口增減由於政令¶
　　張弛故宣宗嘗與羣臣論厯代户口以為其盛也¶
　　本於休養生息其衰也由土木兵戎殆䔍論云¶
　　(臣/)等謹按春明夢餘録曰天啟崇禎之季荒燹相¶
　　繼市井蕭然版籍不可問矣今考㑹典所載自萬¶
　　厯六年而止後惟天啟元年一見於實録餘嵗皆¶
　　不書至崇禎長編洎崇禎䟽鈔等書無一言及於¶
　　戸籍者無由考索謹從闕文之義¶
<pb:KR2m0014_WYG_013-50a>¶
　¶
　¶
　¶
　¶
　¶
　¶
　¶
　¶
<pb:KR2m0014_WYG_013-50b>¶
　¶
　¶
　¶
　¶
　¶
　¶
　¶
欽定續文獻通考卷十三¶
