# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:19.338779
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷一百一 
<pb:KR2m0014_WYG_101-1a>¶
欽定四庫全書¶
欽定續文獻通考卷一百一¶
　樂考¶
　　(臣/)等謹按馬氏樂考序以為聲音之道與政通故¶
　　審樂以知政其興衰治亂固未必由樂是則然矣¶
　　乃謂議樂必如師曠州鴆有自得之妙無法可傳¶
　　後之君子究律吕於黍之縱横求正哇於聲之清¶
　　濁何異刻舟覆焦叩槃捫燭是葢有激於議樂諸¶
<pb:KR2m0014_WYG_101-1b>¶
　　家即黄鍾一律之脩短互相是非迄無定説遂以¶
　　為不如其已耳夫古樂誠難驟復而古法豈可不¶
　　詳憑臆廢法殊非通論又謂自紹興乾道以來以¶
　　清淨無欲為天下先教坊弛不復作故其書於寧¶
　　宗之世罕有登載自今觀之宗南渡後偏安多故¶
　　實未暇脩廢舉墜豈得據為清淨無欲之證又况¶
　　如乾道加上尊號用宫架之數乃國家大典禮而¶
　　亦缺焉未收不亦疎乎至所載大遼八部僅有踏¶
<pb:KR2m0014_WYG_101-2a>¶
　　鎚一節餘無聞焉則限於南北分疆見聞有所不¶
　　及故也遼樂多出於唐而金元明仍用之異名同¶
　　實非祗一端今當諸史大備之後博覽四朝疏通¶
　　證明煌煌乎大觀也已法制備而後可以審從違¶
　　器數備而後可以别今古南北之俗各從其宜異¶
　　同之說亦各有所見爰並存之以俟好古者折衷¶
　　焉¶
　　歴代樂制¶
<pb:KR2m0014_WYG_101-2b>¶
宋光宗紹熈五年閠十月(時寜宗/已即位)立僖祖别廟添設登¶
歌樂¶
　時孝宗升祔祧僖祖立别廟禮官言僖祖既倣唐興¶
　聖立為别廟遇祫則即廟以享孟冬祫享日則先詣¶
　僖祖廟室行禮其樂舞依每嵗别廟五享設樂體例¶
　於僖祖添設登歌樂其宫架樂則於太廟殿上通作¶
　從之¶
　　(臣/)等謹按禮儀樂節二者相須然門類各有專屬¶
<pb:KR2m0014_WYG_101-3a>¶
　　凡係有宫調樂曲等名者俱摘出詳載其餘行禮¶
　　儀注别載禮考此槩從刪以省重沓後倣此¶
慶元初奉上册寳於慈福壽康宫備樂行禮一用乾道¶
舊制¶
　乾道加尊號用宫架三十六樂工共一百一十三人¶
　　(臣/)等謹按乾道備樂行禮之詳不可考宋史樂志¶
　　載淳熈二年上皇加上尊號有司請増用宫縣四¶
　　十八架樂正樂工用一百八十八人前期太常設¶
<pb:KR2m0014_WYG_101-3b>¶
　　宫架之樂於大慶殿又設宫架於徳壽殿門外及¶
　　發册寳日儀仗鼓吹列於大慶殿門内禮儀使奏¶
　　請皇帝恭行發册寳之禮太常卿導册寳正安之¶
　　樂作中書令捧寳侍中奉册進行禮安之樂作發¶
　　册寳畢鼓吹振作儀衛等以次從行皇帝自祥曦¶
　　殿輦至徳壽宫行禮册寳入殿門作正安之樂上¶
　　皇出宫作乾安之樂升御座奉上册寳作聖安之¶
　　樂降御座作乾安之樂太后册寳進行用正安出¶
<pb:KR2m0014_WYG_101-4a>¶
　　閣升座用坤安降座入閤復作坤安之樂此葢因¶
　　乾道之制而増益之前考未載今附録於此亦可¶
　　得乾道樂制之大槩¶
慶元二年十月册皇后有司請設宫架之樂依儀施行¶
嘉定十五年正月庚戌朔御大慶殿受恭膺天命之寳¶
用鼓吹導引備陳宫架大樂奏詩三章¶
　一曰恭膺天命二曰舊疆來歸三曰永清四海並奏¶
　以太蔟宫¶
<pb:KR2m0014_WYG_101-4b>¶
理宗寳慶元年四月寧宗祔廟用大安之樂¶
　　(臣/)等謹按髙宗廟樂曰大勲舞曰大徳升配明堂¶
　　奠幣用宗安之樂酌獻用徳安之樂並登歌作大¶
　　吕宫追加徽號作顯安之樂馬氏止載孝光兩朝¶
　　廟樂而髙廟樂舞失載今補録于此¶
紹定三年行中宫册禮用紹熈元年之典宫縣樂奏太¶
蔟宫¶
　紹熈元年始行中宫册禮發册於文徳殿皇帝升降¶
<pb:KR2m0014_WYG_101-5a>¶
　御座用乾安之樂持節展禮官出入殿門用正安之¶
　樂受册於穆清殿皇后出就褥位用坤安至位用承¶
　安受册寳用成安受内外命婦賀就坐用和安内命¶
　婦進行賀禮用惠安外命婦進行賀禮用咸安皇后¶
　降塵用徽安歸閣用大安册寳入殿門用宜安宋初¶
　立后自景祐始行册命之禮元祐納后典章彌盛而¶
　六禮發册書日樂備不作惟皇后入宣徳門朝臣班¶
　迎鳴鐘鼓而已崇寜中乃陳宫架用女工皇后升降¶
<pb:KR2m0014_WYG_101-5b>¶
　行止並以樂為節至紹興復製樂以重禕翟詔執色¶
　勿用女工令太常止於門外設樂隆興册禮時則國¶
　樂未舉淳熈始遵用之而紹熈敷賁舊典於此特加¶
　詳備紹興樂奏仲吕宫仲吕為隂紹熈(史作/興誤)樂奏太¶
　蔟宫太蔟為陽用樂同而揆律異焉¶
十二月上夀明仁福慈睿皇太后尊號册寳始新製樂¶
曲行事¶
度宗咸淳元年理宗祔廟用大昭之樂¶
<pb:KR2m0014_WYG_101-6a>¶
帝㬎徳祐元年度宗祔廟用大熈之樂¶
遼太宗㑹同元年十一月晉遣使來上尊號得晉大樂¶
　晉髙祖使馮道劉晌册應天太后太宗皇帝其聲器¶
　工官與法駕同歸於遼三年四月宴晉及諸國使晉¶
　使楊端王朓起進酒作歌舞¶
　　(臣/)等謹按自漢以來相承雅樂有古頌及古大雅¶
　　諸篇遼闕郊廟禮無頌樂大同元年太宗自汴将¶
　　還始得晉太常樂譜宫縣樂架今按遼紀志参考¶
<pb:KR2m0014_WYG_101-6b>¶
　　史籍定其可知者以見遼一代之制¶
大同元年正月入汴二月丁已朔建國號大遼大赦改¶
元用晉樂¶
　時晉開運四年也遼主徳光入晉金吾六軍殿中省¶
　仗太常樂舞陳於庭¶
聖宗統和元年六月上皇太后尊號用宫縣雅樂¶
　設宫縣簨簴皇太后自紫宸殿乗平頭輦童子女童¶
　隊樂引至金鑾門太后儀衛動奏太和之樂文武三¶
<pb:KR2m0014_WYG_101-7a>¶
　品以上入奏舒和之樂皇帝入門奏雍和之樂¶
太平元年十一月帝御昭慶殿百僚奉册加上尊號用¶
宫縣雅樂¶
　設宫縣於殿廷仗動協律郎舉麾大樂令令撞黄鍾¶
　之鍾左右(按禮志/作五)鐘皆應¶
　　(臣/)等謹按天子将出則撞黄鍾之鐘左五鐘皆應¶
　　而樂作焉入則撞㽔賓之鐘右五鐘皆應而樂闋¶
　　焉說本尚書大傳唐十二和樂亦遵用之遼初襲¶
<pb:KR2m0014_WYG_101-7b>¶
　　唐樂宜用此制乃樂志云撞黄鐘之鐘而左右鐘¶
　　皆應既與古制不符禮志但云撞黄鐘而左右五¶
　　鐘應於㽔賓又不之及均之有發而無收也或當¶
　　時樂志疎畧或史家記事闕遺不可考矣¶
　　又按樂志云太平元年册承天皇太后童子弟子¶
　　(弟上當脱女字/禮志作女童)隊樂引皇太后輦至金鑾門(王本/誤作)¶
　　(殿/)查聖宗紀及后妃傳承天太后崩於統和二十¶
　　七年距太平之元已十餘載安得復有册尊之典¶
<pb:KR2m0014_WYG_101-8a>¶
　　葢即統和元年事如禮志所載而又錯出於是年¶
　　耳王圻續考沿樂志之誤而録之今駮正於此¶
册梁王宗真為皇太子奏貞安之樂¶
　陳宫縣於宣慶殿皇太子儀仗笳簫鼓吹等陳宣慶¶
　門外禮畢樂止皇太子升金輅鳴鐃而行至東宫門¶
　鐃止¶
　　(臣/)等謹按禮志樂志並載册皇太子儀不著年月¶
　　今列之太平元年者自聖宗以上皆未嘗正位東¶
<pb:KR2m0014_WYG_101-8b>¶
　　宫(東丹王曽立為皇/太子時禮樂未具)惟興宗始立為皇太子册儀¶
　　當自此始也又統和初尚用十二和樂(見册太/后儀)而¶
　　是時已改承和為貞安則更不容在前矣¶
　　葉隆禮契丹國志曰初景宗雅好音律聖宗尤所¶
　　精徹與臣下飲㑹或自歌舞或命后妃以下彈琵¶
　　琶送酒又喜吟詩御製曲五百餘首¶
興宗重熈九年上契丹册皇帝出奏隆安之樂¶
　　(臣/)等謹按興宗紀云重熈元年十一月羣臣上皇¶
<pb:KR2m0014_WYG_101-9a>¶
　　帝尊號九年無册尊事樂志九字或係元字之誤¶
　　本紀元年亦無契丹册之文¶
天祚帝天慶元年行上壽儀脩宫縣二舞¶
　　(臣/)等謹按禮志皇帝生辰尚有迎皇太后即皇帝¶
　　殿進奉生辰物儀用教坊樂又皇太后生辰皇后¶
　　生辰並用教坊樂¶
是年天雨穀臣僚稱賀進酒教坊動樂¶
　　(臣/)等謹按禮志正旦冬至朝賀宋使見皇帝曲宴¶
<pb:KR2m0014_WYG_101-9b>¶
　　宋使(曲宴宋使樂次/見散樂百戲)宋使朝辭皇帝曲宴髙麗使¶
　　皆用教坊樂¶
二年春幸混同江頭魚宴命諸酋長次第歌舞為樂¶
　　(臣/)等謹按是時金太祖阿古逹為詳衮偕女直酋¶
　　長來朝帝命都酋次第起舞獨阿古逹辭以不能¶
　　諭之再三終不從帝欲托故誅之為蕭奉先所沮¶
　　阿古逹歸遂有異志¶
大樂散樂¶
<pb:KR2m0014_WYG_101-10a>¶
　用之朝廷别於雅樂者謂之大樂正月元㑹用大樂¶
　曲破後用散樂角觝終之¶
國樂¶
　祭天神地祗於木葉山用樂正月朔日夜皇帝燕飲¶
　用國樂春飛放杏堝皇帝射獲頭鵞薦廟飲燕樂工¶
　數十人執小樂器侑酒七月十三日夜皇帝出行宫¶
　三十里卓帳宿十四日應從諸軍随各部落動樂十¶
　五日中元大宴用漢樂臘日皇帝帶甲戎装五更三¶
<pb:KR2m0014_WYG_101-10b>¶
　㸃坐朝動樂飲酒¶
　　五代史四夷附録畧曰後唐荘宗崩明宗遣供奉¶
　　官姚坤告哀於契丹遼主安巴堅謂坤曰吾聞此¶
　　兒有宫婢二千人樂官千人放鷹走狗嗜酒好色¶
　　此其所以敗也我自聞其禍即舉家㫁酒解放鷹¶
　　犬罷散樂官我亦有諸部樂官千人非公宴不用¶
　　我若類所為則亦安能長久¶
雅樂¶
<pb:KR2m0014_WYG_101-11a>¶
　皇帝受册上諡册册皇太后册皇后册皇太子正旦¶
　朝賀皆用宫縣雅樂初本唐用十二和豫和祀天神¶
　順和祭地祗永和享宗廟肅和豋歌奠玉帛雍和入¶
　俎接神壽和酌獻飲神太和節升降舒和節出入昭¶
　和舉酒休和以飯正和皇后受册以行承和太子以¶
　行後改用十二安樂天子出入奏隆安太子行奏貞¶
　安餘十安樂名闕¶
鐃歌横吹樂¶
<pb:KR2m0014_WYG_101-11b>¶
雅樂八音器數¶
　金鎛鐘　石球磬　絲琴瑟　竹籥簫竾　匏笙竽¶
　　土壎　革鼓鼗　木柷敔¶
大樂器及樂工舞人員數¶
　玉磬　方響　搊箏　筑(王本缺/照志補)　卧箜篌　大箜¶
　篌　小箜篌　大琵琶　小琵琶　大五弦　小五¶
　弦　吹葉　大笙　小笙　觱篥　簫　銅鈸　長¶
　笛　尺八笛　短笛(以上每/器一人)　毛員鼓　連鼗鼓¶
<pb:KR2m0014_WYG_101-12a>¶
　貝(以上各/二人)　歌二人　舞二十人分四部　景雲舞¶
　八人　慶雲樂舞四人　破陣樂舞四人　承天樂¶
　舞四人¶
　　(臣/)等謹按新唐書禮樂志云張文收作燕樂有玉¶
　　磬方響等器(與遼大樂器正同/特多桴鼓一事)歌二人舞者二十¶
　　人分四部一景雲舞舞者八人二慶善舞舞者四¶
　　人三破陣舞舞者四人(前考亦載此/條脫破陣舞)四承天舞舞¶
　　者四人今觀遼樂工器並同則所謂大樂者正唐¶
<pb:KR2m0014_WYG_101-12b>¶
　　初燕樂也舊唐書音樂志云此樂惟景雲舞僅存¶
　　餘並亡馬氏通考亦云開元以後並亡惟景雲舞¶
　　僅存豈知崩壞於中國者固全備於外國遼樂慶¶
　　雲舞疑是慶善之訛唐樂惟上元舞十二曲内有¶
　　慶雲之名無所為慶雲舞也葢破陣即七徳慶善¶
　　即九功皆小簇於燕樂之内遼樂志亦云大樂本唐¶
　　七徳九功之樂則固應是慶善矣¶
大樂調¶
<pb:KR2m0014_WYG_101-13a>¶
　雅樂有七音大樂有七聲謂之七旦一曰婆陁力平¶
　聲(隋書音樂志/曰即宫聲也)二曰雞識長聲(隋志曰即南吕聲也/按南吕疑是商字之)¶
　(訛今前考直/誤刻作南宫)三曰沙識質直聲(隋志曰即/角聲也)四曰沙侯¶
　加濫(隋志曰即/變徵聲也)聲(按聲/字衍)五曰沙臘(隋志曰即/徵聲也)皆應聲¶
　六曰般贍五聲(隋志曰即/羽聲也)七曰俟利□(按隋志作/&KR1869;字同)斛¶
　牛(按遼志作先/據隋志改)聲(隋志曰即/變宫聲也)自隋以來樂府取其聲¶
　四旦二十八調為大樂¶
　婆陁力旦　正宫　髙宫　中吕宫　道調宫　南¶
<pb:KR2m0014_WYG_101-13b>¶
　吕宫　仙吕宫　黄鐘宫¶
　雞識旦　越調　大食調　高大食調　雙調　小¶
　食調　歇指調　林鐘調¶
　沙識旦　大食角　髙大食角　雙角　小食角¶
　歇指角　林鐘角　越角¶
　沙侯加濫旦　中吕調　平正調　高平調　仙吕¶
　調　黄鐘調(以上三調王圻續/通考缺照遼志補)　般涉調　髙般涉¶
　調¶
<pb:KR2m0014_WYG_101-14a>¶
　右四旦二十八調不用黍律以琵琶絃叶之皆從濁¶
　至清迭更其聲上益濁下益清七七四十九調餘二¶
　十一調失其傳葢出唐(此一/字増)九部樂之龜兹部云¶
　　毛竒齡定聲録曰五聲有四清二變亦有一清故¶
　　七調有五清苐非五正聲之所必及龜兹舊譜有¶
　　七聲又有五旦五旦者五清也(按隋志曰旦/者華言均也)遼代¶
　　創大樂尚曉四清倣西域七調為七聲一如龜兹¶
　　所傳舊律至於清聲則獨能去一變但取五聲之¶
<pb:KR2m0014_WYG_101-14b>¶
　　四清而𨽻以二十八調其曰婆陁力旦即宫清也¶
　　故所𨽻七調皆稱宫(如正宫黄/鍾宫類)曰雞識旦即商清¶
　　也故所𨽻七調皆稱商(如雙調林/鍾商調類)曰沙識旦即角¶
　　清也故所𨽻七調皆稱角(如大食角髙/大食角類)曰沙侯加¶
　　濫旦即徴聲也故所𨽻七調皆稱徴(如般渉調髙/般涉調類般)¶
　　(涉華言/徵也)雖其所為謂不解何等然能於舊譜五旦¶
　　中獨去一旦為四清此則隋唐後立樂所不及者¶
　　况其所去適是羽清以羽無清聲也不知當時何¶
<pb:KR2m0014_WYG_101-15a>¶
　　以便見及此¶
　　又曰隋鄭譯所傳龜兹七調其云婆陁力調者華¶
　　言平聲即中聲也此宫調也其云俟利&KR1869;調華言¶
　　斛牛聲(一作/斛先)即變宫也(鄭譯依漢儒舊傳次/第移置調末非是)其云¶
　　雞識調華言長聲即商調也曰沙識調華言質直¶
　　聲則角聲也曰沙侯加濫調華言顫聲則徴聲也¶
　　(遼大樂以此為徴清則徴/正聲也鄭譯作變徴誤)曰般贍調華言五聲則¶
　　變徴也(遼大樂徴曰般涉涉者贍聲之/轉則般贍屬徴鄭譯作羽聲誤)曰沙臘調¶
<pb:KR2m0014_WYG_101-15b>¶
　　華言應聲則羽聲也¶
　各調之中度曲協音其聲凡十曰五凡工尺上一四¶
　六勾合近十二雅律於律吕各缺其一猶雅音之不¶
　及商也¶
　　熊朋來曰此十者如字韻之母且宫調不同而黄¶
　　鍾常為合餘律亦有合者随五聲二變所及無不¶
　　該通亦諸調同一宫也¶
　　黄佐樂典樂歌章曰後世辨音以合四一上勾尺¶
<pb:KR2m0014_WYG_101-16a>¶
　　工凡六五為譜調絲則絲有其字吹竹則竹有其¶
　　音據楚詞四上競氣極聲變推之則大吕清角也¶
　　然則合一其黄鍾慢角歟葢其來逺矣¶
　　毛竒齡竟山樂録曰楚詞大招云四上競氣極聲變¶
　　只四上者笛聲也笛色譜曰四上尺工六為宫商角徴¶
　　羽四上宫與商也其前章曰趙簫倡只是也舊樂書¶
　　曰笛色譜共十字載籍無可考然必有所自來大招¶
　　有四上字註未詳實則四上即笛色譜中四與上也¶
<pb:KR2m0014_WYG_101-16b>¶
金太祖天輔五年伐遼詔克中京先以禮樂儀仗等津發¶
赴闕¶
太宗天㑹五年四月宗翰宗望以宋大樂北還¶
熈宗天眷三年九月幸燕京始陳鼓吹¶
　金初入汴□取其法物儀仗時方事軍旅未遑講也¶
　至是熈宗巡幸析津始乘金輅導儀衛陳鼓吹導引¶
　曲用無射宫嗣後乃備鼓吹樂¶
皇統元年正月上尊號用宋樂¶
<pb:KR2m0014_WYG_101-17a>¶
　初太宗取汴得宋之鐘磬樂簴以歸至是用宗樂有¶
　司以鐘磬刻晟字者犯太宗諱皆以黄紙封之¶
　　黄佐樂典曰宋徽宗作大晟樂八音皆以金字識¶
　　之後皆沒於金主晟¶
五年十月增上太祖尊諡用樂¶
　初擬奏告于太廟上冊寶後慮法物樂舞難辨只於慶¶
　元宫上册寶讀册寶畢皇帝再拜上香茶酒樂作三¶
　酹酒樂止飲福樂作禮畢還内教坊作樂前導¶
<pb:KR2m0014_WYG_101-17b>¶
　　(臣/)等謹按作樂乃遲至讀册寶後是時儀注闕畧¶
　　至大定始詳¶
海陵天徳二年正月册兩宫皇太后用教坊樂¶
　皇太后入御幄教坊提㸃率教坊入作樂教坊提㸃¶
　正五品掌殿廷音樂¶
　　(臣/)等謹按百官志宫人女官之職有司樂四人典¶
　　樂四人掌樂四人女史四人掌音樂之事而内廷¶
　　所以用之者無事可考附録於此¶
<pb:KR2m0014_WYG_101-18a>¶
十月(紀作/九月)册皇后用宫縣樂¶
　是日皇帝将升御座宫縣奏乾寕之曲降座同册寶¶
　入門奏昌寕之曲出門同将受册寶以册寶入門宫¶
　縣奏肅寕之曲命婦升降同皇后出閤奏順寕之曲¶
　升降座同受册奏坤寕之曲别日㑹羣官㑹妃主宗¶
　室等賜酒設食簪花教坊作樂¶
　　百官志曰大樂令從六品掌調和律吕教習音聲¶
　　并施用之法大樂正從九品掌祠祀及行禮陳設¶
<pb:KR2m0014_WYG_101-18b>¶
　　樂縣協律郎從八品掌以麾節樂調和律吕監視¶
　　音調¶
四年二月册皇太子用宫縣樂¶
　前一日儀鸞司設御座於大安殿大樂令帥其屬展¶
　樂縣於庭其日皇帝将升御座宫縣奏乾寕之曲册¶
　使入門奏昌寕之曲皇太子出入奏元寕之曲皆用¶
　夾鍾宫至世宗大定八年正月册皇太子皇帝将升¶
　御座宫縣奏洪寕之曲皇太子入門奏肅寕之曲羣¶
<pb:KR2m0014_WYG_101-19a>¶
　臣合班奏嘉寕之曲皇太子復受册位奏和寕之曲¶
　皆用太蔟宫¶
世宗大定三年十月増上睿宗尊諡用登歌宫縣樂¶
　皇帝御大安殿授太尉册寶行事備登歌宫縣樂太¶
　尉率百官赴衍慶宫行禮用登歌樂樂奏顯寕之曲¶
　用應鍾宫¶
五年㑹寜府太祖廟成奉安御容用教坊樂¶
七年正月御大安殿受尊號册寶百官上壽備宫縣登¶
<pb:KR2m0014_WYG_101-19b>¶
歌二舞　禮畢謝太廟備宫縣登歌樂　禮畢頒赦應¶
天門用宫縣樂¶
　受册寳樂　皇帝将出奏乾寕之曲册寳入宫縣奏¶
　歸美揚功之曲合班樂奏歸美揚功之曲冊寶進行¶
　樂奏肅寕之曲册匣升殿樂奏肅寕之曲讀册訖寳¶
　盝升殿樂奏肅寕之曲讀寶訖宫縣奏純誠享上之¶
　曲太尉跪賀宫縣奏肅寕之曲太尉司徒就百僚位¶
　宫縣奏肅寕之曲禮畢奏乾寕之曲降座入後閤百¶
<pb:KR2m0014_WYG_101-20a>¶
　僚歸幕次以俟上壽上册寶禮畢有司供辦御床及¶
　與宴羣臣位攝太常卿與大樂令帥工人入宫縣奏¶
　乾寧之曲皇帝即座合班樂奏肅寧之曲上公由東¶
　階升宫縣奏肅寧之曲進爵宣答訖分班再引上公¶
　自東階升宫縣奏肅寧之曲跪舉酒宫縣奏景命萬¶
　年之曲飲訖降階宫縣奏肅寧之曲與宴羣官升殿¶
　宫縣奏肅寧之曲内侍局進御床入再進第一爵酒¶
　登歌奏聖徳昭明之曲行羣官酒宫縣奏肅寧之曲¶
<pb:KR2m0014_WYG_101-20b>¶
　文舞入設羣官食宫縣奏保大定功之舞三成止出¶
　又進第二爵酒登歌奏天贊堯齡之曲行羣官酒宫¶
　縣奏肅寧之曲武舞入設羣官食宫縣奉萬國來同¶
　之舞三成止出又進第三爵酒登歌奏慶雲之曲行¶
　羣官酒官縣奏肅寕之曲設羣官食宫縣奏肅寧之¶
　曲禮畢羣官降階宫縣奏肅寧之曲扇合簾降奏乾¶
　寕之曲降座入後閤　謝太廟樂　前三日大樂令¶
　設登歌於殿上宫縣於殿下其日車駕動不鳴鼓吹¶
<pb:KR2m0014_WYG_101-21a>¶
　司徒奉俎入皇帝執圭皇帝升殿皆宫縣樂作升自¶
　阼階酌獻詣版位詣飲福位還版位太祝進徹籩豆¶
　皆登歌樂作賜胙宫縣作一成止禮畢皇帝降阼階¶
　登歌樂作至階下宫縣作車駕還内鼓吹振作至應¶
　天門外百官班迎起居宫縣奏采茨之曲　頒赦樂¶
　　前期大樂署設宫縣於樓下又設鼓一於宫縣之¶
　左皇帝降輦宫縣樂作(樂志曰侍中奏外辦大樂令/撞黄鍾之鐘右五鐘皆應昌)¶
　(寕之樂作/皇帝乃出)升座羣臣合班宫縣樂作(凡分班合班則/樂作立定即止)¶
<pb:KR2m0014_WYG_101-21b>¶
　金雞初立大樂署擊鼓宣赦禮畢宫縣樂作(樂志曰/禮畢大)¶
　(樂令撞㽔賓之鐘左五/鐘皆應昌寕之樂作)皇帝降座樂止¶
　　金史樂志曰大定七年正月上册寶皇帝将升御¶
　　座宫縣奏泰寧之曲降座同冊寶入門奏天保報¶
　　上之曲奉冊寶官将復班位奏歸美揚功之曲冊¶
　　寶初行奏和寧之曲冊寶将升殿皇太子自侍立¶
　　位至降階曲並同皇太子升殿賀奏同心戴聖之¶
　　曲上壽皇帝将升御座宫縣和寧之曲舉酒萬壽¶
<pb:KR2m0014_WYG_101-22a>¶
　　無疆之曲皇太子升階降階及與宴官升殿並奏¶
　　和寕之曲進第一爵登歌奏王道明昌之曲行羣¶
　　官酒宫縣和寧之曲文舞入設羣官食奏功成治¶
　　定之舞三成止進第二爵登歌奏天子萬年之曲¶
　　行羣官酒宫縣和寧之曲武舞入設羣官食奏四¶
　　海㑹同之舞三成止進第三爵登歌嘉禾之曲行¶
　　羣官酒設羣官食羣官降階宫縣並奏和寧之曲¶
　　皇帝将降御座奏泰寧之曲並用太簇宫(十一年/十一月)¶
<pb:KR2m0014_WYG_101-22b>¶
　　(行冊/禮同)¶
　　(臣/)等謹按受冊寶樂禮志樂志同載大定七年上¶
　　冊寶儀而樂節樂名參差不一又班首升殿稱賀¶
　　禮志則云太尉上公樂志則云皇太子如係通用¶
　　儀注則有太子時應是太子無太子時便屬上公¶
　　固無所不可今同載一年事(此時有/皇太子)不容互異如¶
　　此¶
七月建社稷壇於中都樂用登歌¶
<pb:KR2m0014_WYG_101-23a>¶
　祭用春秋二仲月上戊日樂用登歌遣官行事祭日¶
　大樂令率樂工入太尉詣盥洗位作太蔟宫正寧之¶
　曲詣太社壇作應鍾宫嘉寧之曲奠玊帛作太蔟宫¶
　嘉寧之曲司徒奉太社之爼大官令引太社太稷之¶
　饌入作太蔟宫正寧之曲太尉詣盥洗位詣太社壇¶
　至酒罇所酌酒訖作太蔟宫阜寕之曲太尉詣配位¶
　酌酒訖作太蔟宫昭寧之曲太祝進徹豆作應鐘¶
　宫娯寕之曲¶
<pb:KR2m0014_WYG_101-23b>¶
九年十一月帝親制君臣樂曲¶
　皇太子生日帝宴於東宫命奏新聲謂大臣曰朕制¶
　此曲名君臣樂今天下無事與卿等共之不亦樂乎¶
　詞律不傳¶
十一年十一月郊祀前一日朝享於太廟備宫縣登歌¶
樂宫縣九成改迎神樂節　薦享於昭徳皇后廟用登¶
歌樂有司攝事¶
　先是天徳二年晨祼畢還小次方奏迎神曲是年朝¶
<pb:KR2m0014_WYG_101-24a>¶
　享奏依開元開寶禮至版位即奏　朝享太廟樂¶
　皇帝入門宫縣無射宫昌寕之曲升殿歌登夾鍾宫¶
　昌寧之曲迎神宫縣來寧之曲黄鍾三奏大吕角二¶
　奏太蔟徴二奏應鍾羽二奏皇帝盥洗宫縣無射宫¶
　昌寧之曲升階降階並同司徒奉俎宫縣無射宫豐¶
　寧之曲始祖酌獻宫縣無射宫大元之曲(按樂志宗/廟諸室之)¶
　(曲及禘祫親享樂歌始祖下尚有徳帝大熙/安帝大安二曲不知郊前朝享何以獨闕)獻祖大¶
　昭之曲昭祖大成之曲景祖大昌之曲世祖大武之¶
<pb:KR2m0014_WYG_101-24b>¶
　曲肅宗大明之曲穆宗大章之曲康宗大康之曲太¶
　祖大定之曲太宗大恵之曲(按樂志諸室之曲及禘/祫親享樂歌太宗下尚)¶
　(有熙宗大同之曲而郊前朝享不載葢大定/十一年熙宗尚未升祔改諡故廟樂闕焉)睿宗大¶
　和之曲文舞退武舞進宫縣(按此處/闕宫調)肅寧之曲亞終¶
　獻同皇帝飲福登歌夾鍾宫福寧之曲徹豆登歌夾¶
　鍾宫豐寧之曲(按樂志宗廟樂又云徹/豆豐寧之曲用無射宫)送神宫縣黄¶
　鍾宫來寧之曲　薦享廟樂　初獻盥洗夷則宫肅¶
　寧之曲初獻升降殿仲吕宫嘉寧之曲司徒奉俎夷¶
<pb:KR2m0014_WYG_101-25a>¶
　則宫豐寧之曲酌獻夷則宫儀坤之曲徹豆仲吕宫¶
　豐寧之曲(昭徳皇后廟時享登歌樂曲初獻盥洗無/射宫肅寕什殿夹鍾宫嘉寧三獻及司徒)¶
　(降同司徒奉爼無射宫豐寧酌獻無射/宫儀坤亞終獻同徹豆夾鍾宫豐寕)¶
　　(臣/)等謹按郊祀前朝享太廟禮志大定十一年郊¶
　　祀前晨祼享日皇帝入東神門宫縣昌寧之樂作¶
　　升階至版位登歌樂作降階升殿宫縣樂作祼畢¶
　　還版位還小次登歌樂作入小次少頃迎神宫縣¶
　　奏來寧之曲作仁豐道洽之舞九成止黄鍾三奏¶
<pb:KR2m0014_WYG_101-25b>¶
　　大吕太蔟應鍾各再奏㨿此則迎神九奏仍作於¶
　　晨祼畢還小次之後與樂志至版位即奏之說互¶
　　異附録於此以備㕘考¶
郊之日用宫縣二十簴樂奏六成登歌鍾磬各一簴¶
　時太常議按唐㑹要舊制南北郊宫縣二十架周漢¶
　魏晉宋齊六朝及唐開元宋開寶禮其數皆同宋㑹¶
　要三十六架五禮新儀四十八架其數過多因擬太¶
　常因革禮天子宫縣之樂三十六簴宗廟與殿庭同¶
<pb:KR2m0014_WYG_101-26a>¶
　郊丘則二十簴用宫縣二十架登歌編鍾編磬各一¶
　簴又按周禮大司樂圜鍾為宫黄鍾為角太蔟為徴¶
　姑洗為羽冬日至圜丘奏之樂六變則天神皆降葢¶
　圜鍾為宫宫聲三奏角徴羽各一奏合陽之竒数凡¶
　樂起於陽至少隂而止圜中自夘至申其數有六故¶
　六變而樂止於是定用宫縣二十架登歌編鍾編磬¶
　各一簴降神宫縣奏乾寧之曲六成圜鍾三奏黄鍾¶
　太蔟姑洗皆一奏¶
<pb:KR2m0014_WYG_101-26b>¶
是年始補撰郊祀樂曲皆以寧字製名¶
　太常議樂曲之名唐以和宋以安本朝以寧顧郊祀¶
　樂曲未備皇統九年拜天用乾寧之曲其皇帝入中¶
　壝奠玊幣迎俎酌獻舞出入樂曲皆以寕字製名遂命¶
　學士院撰焉　郊祀樂歌　皇帝入中壝宫縣黄¶
　鍾宫昌寧之曲(凡歩/武同)降神宫縣乾寧之曲仁豐道洽¶
　之舞圜鍾為宫三奏黄鍾為角太蔟為徵姑洗為羽¶
　皆一奏皇帝盥洗宫縣黄鍾宫昌寧之曲升壇登歌¶
<pb:KR2m0014_WYG_101-27a>¶
　大吕宫昌寧之曲昊天上帝奠玉幣登歌大吕宫洪¶
　寧之曲皇地祗坤寧之曲配位太祖皇帝永寧之曲¶
　司徒迎俎宫縣黄鍾宫豐寕之曲昊天上帝酌獻登¶
　歌大吕宫嘉寧之曲皇地祗泰寕之曲配位太祖皇帝¶
　燕寧之曲文舞退武舞進宫縣黄鍾宫咸寧之曲¶
　亞終獻宫縣黄鍾宫咸寕之曲功成治定之舞皇帝¶
　飲福登歌大吕宫福寧之曲徹豆登歌大吕宫豐寧¶
　之曲送神宫縣圜鍾宫乾寧之曲　方丘樂歌　迎¶
<pb:KR2m0014_WYG_101-27b>¶
　神鎮寧之曲林鍾宫再奏太蔟角再奏姑洗徴再奏¶
　南吕羽再奏初獻盥洗太蔟宫肅寧之曲升壇應鍾¶
　宫肅寧之曲奠玉幣太蔟宫億寧之曲司徒奉俎太¶
　蔟宫豐寧之曲正位酌獻太蔟宫溥寧之曲配位(配/太)¶
　(宗/也)酌獻太蔟宫保寧之曲亞終獻升壇太蔟宫咸寧¶
　之曲徹豆應鍾宫豐寧之曲送神林鍾宫鎮寧之曲¶
　詣望燎(按應作瘞/史誤刻也)位太蔟宫肅寕之曲¶
　　(臣/)等謹按金主親行郊見之禮實始於是年方丘¶
<pb:KR2m0014_WYG_101-28a>¶
　　則有司行事樂止登歌將以皇地祗亦合祀圜丘¶
　　故於此殺其禮耶不知始自何時樂志云方丘如¶
　　圜丘之儀今按禮志方丘儀祭日獻官就位有司¶
　　請行事樂作坤寜之曲八成初獻詣盥洗位樂作¶
　　肅寜之曲盥訖詣壇樂作肅寜之曲(凡初獻升降/皆作肅寜之)¶
　　(曲/)詣皇地祗神座前樂作静寜之曲奠玉幣訖次¶
　　詣配位神座前樂作億寜之曲初獻詣盥洗位樂¶
　　作詣配位酌獻樂作太蔟官保寜之曲亞終獻並¶
<pb:KR2m0014_WYG_101-28b>¶
　　如上儀徹豆樂作豐寜之曲賜胙樂作一成止初¶
　　送神樂止初獻詣望瘞位樂作太蔟宫肅寜之曲¶
　　與樂志方丘樂歌互有詳畧附録於此以備参考¶
定三年冬祫五年夏禘之禮皇帝親享備宫縣登歌樂¶
　皇帝入門宫縣無射宫昌寜之曲(出入步/武同)升殿登歌¶
　夾鍾宫昌寜之曲(升階及將還/版位皆同)盥洗宫縣無射宫昌¶
　寜之曲(降階/同)迎神宫縣來寜之曲(九成黄鍾宫三太/吕角二太蔟徴二)¶
　(應鍾羽二/曲詞俱同)司徒引俎宫縣無射宫豐寜之曲始祖酌¶
<pb:KR2m0014_WYG_101-29a>¶
　獻宫縣無射宫大元之曲徳皇帝大熈之曲安皇帝¶
　大安之曲獻祖大昭之曲昭祖大成之曲景祖大昌¶
　之曲世祖大武之曲肅宗大明之曲穆宗大章之曲¶
　康宗大康之曲太祖大定之曲太宗大恵之曲熈宗¶
　大同之曲睿宗大和之曲世宗大鈞之曲顯宗大寜¶
　之曲章宗大隆之曲宣宗大慶之曲文舞退武舞進¶
　宫縣無射宫肅寜之曲亞終獻無射宫肅寧之曲飲¶
　福登歌夾鍾宫福寧之曲徹豆登歌夾鍾宫豐寕之¶
<pb:KR2m0014_WYG_101-29b>¶
　曲送神宫縣黄鍾宫來寧之曲¶
　　(臣/)等謹按樂志禘祫親享樂歌載此其諸室之¶
　　至宣宗止則非大定十一年所定也是年所用樂¶
　　曲當與郊前朝享同且此條内除去徳帝安帝熈¶
　　宗及世宗以下諸曲亦正與朝享無異特樂節宫¶
　　調間有一二不同耳故即繫之於此而一代廟樂¶
　　因可備考云¶
十二年定制祫禘有司攝事仍備宫縣登歌樂　時享¶
<pb:KR2m0014_WYG_101-30a>¶
有司行事止用登歌¶
　祫禘樂　初獻盥洗宫縣無射宫肅寧之曲升自西¶
　階登歌夾鍾宫嘉寧之曲餘並同親祀　時享樂¶
　初獻盥洗無射宫肅寧之曲升殿夾鍾宫嘉寧之曲¶
　餘同親祀惟不用宫縣¶
十四年定樂名曰大和¶
　太常儀歴代之樂各自為名今郊廟社稷所用宋樂¶
　器犯廟諱宜皆刮去更為製名於是命禮部學士院¶
<pb:KR2m0014_WYG_101-30b>¶
　太常寺撰名取大樂與天地同和之義名之曰大和¶
制宣聖廟樂¶
　國子監言春秋釋奠於文宣王用留守司樂以樂工¶
　為禮生於禮未合行請下詳定禮官参酌唐開元禮¶
　定擬釋奠儀數禮行三獻樂用登歌大樂令一員本¶
　署官充樂工三十九人迎神三奏姑洗宫來寧之曲¶
　初獻盥洗姑洗宫靜寧之曲升階南吕宫肅寧之曲¶
　奠幣姑洗宫和寧之曲降階姑洗宫安寧之曲兖國¶
<pb:KR2m0014_WYG_101-31a>¶
　公酌獻姑洗宫輯寧之曲鄒國公酌獻姑洗宫泰寧¶
　之曲亞終獻姑洗宫咸寧之曲送神姑洗宫來寧之¶
　曲至章宗明昌三年四月定宣聖廟登歌改用太常¶
　樂工¶
十七年十月武靈皇帝(即熙宗時未/改諡升祔也)别廟行禮用登歌¶
樂¶
　時祫享太廟有司奏檢討唐禮孝敬皇帝廟時享用¶
　廟舞宫縣登歌譲皇帝廟至禘祫月一祭用登歌其¶
<pb:KR2m0014_WYG_101-31b>¶
　禮制損益不同今武靈皇帝廟庭與太廟地不同難¶
　以容設宫縣樂舞并樂器亦闕少宜依唐譲皇帝祫¶
　享典故樂用登歌從之¶
十八年十二月羣臣奉上大金受命萬世之寶御殿受¶
賀樂奏大禮宫¶
　皇帝将升御座宫縣奏泰寕之曲寶入門奏天保報¶
　上之曲羣臣合班奏歸羙揚功之曲皇太子升殿并¶
　自侍立位降階宫縣奏稱觴介壽之曲舉酒登歌奏¶
<pb:KR2m0014_WYG_101-32a>¶
　萬壽無疆之曲¶
十九年四月升祔閔宗(二十七年/改諡日熈)用宫縣樂¶
　上册寶宫縣靜寧之曲皇帝降殿宫縣鴻寧之曲¶
二十三年三月萬春節上壽皇太子命皇孫金源郡王¶
瑪逹格歌睿宗功徳歌¶
　顯宗嘗命完顔匡作睿宗功徳歌教章宗歌之其詞¶
　葢取宗翰與睿宗定䇿立熈宗及平陜西大破張浚¶
　於富平也是年萬春節顯宗命章宗歌此詞侑觴世¶
<pb:KR2m0014_WYG_101-32b>¶
　宗愕然曰汝輦何因知此顯宗奏曰臣伏讀睿宗皇¶
　帝實録欲使兒子知創業之艱難命侍讀薩克蘇(匡本/名)¶
　作歌教之世宗大喜顧謂諸王侍臣曰朕念睿宗皇¶
　帝功徳恐子孫無由知皇太子能追念作歌以教其¶
　子嘉哉盛事朕之樂豈有量哉卿等亦當誦習以不¶
　忘祖宗之功命章宗歌數四酒行極歡乙夜乃罷¶
二十五年四月宴宗室於上京皇武殿帝自歌本曲¶
　先是十三年三月帝謂宰臣曰㑹寕乃國家興王之¶
<pb:KR2m0014_WYG_101-33a>¶
　地自海陵遷都永安女直人寝忘舊風今之燕飲¶
　音樂皆習漢制葢以備禮也非朕心所好東宫不知女¶
　直風俗恐異時一變此風非長久之計四月帝御睿¶
　思殿命歌者歌女直詞顧謂皇太子及諸王曰朕思¶
　先朝所行之事未嘗暫忘故時聼此詞亦欲令汝輦¶
　知之汝輩當體朕意至於子孫亦當遵朕教誡也二¶
　十四年幸上京至是宴宗室宗婦於皇武殿飲酒樂¶
　帝諭之曰朕尋常不飲酒今日甚欲成醉此樂亦不¶
<pb:KR2m0014_WYG_101-33b>¶
　易得也於時宗室婦女起舞進酒畢羣臣故老起舞¶
　帝曰吾來故鄉數月矣今回朝已近未嘗有一人歌¶
　本曲者汝曹來前吾為汝歌乃命宗室子序坐殿下¶
　者皆上殿而聼帝歌曲道祖宗創業艱難及所以繼¶
　述之意(詞詳後/樂歌)至□想祖宗音容如覩之語悲感不¶
　復能成聲於是諸老人更歌本曲帝復續調歌曲留¶
　坐一更極歡而罷後二十八年三月萬春節宴於神¶
　龍殿諸王公主以次奉觴上壽帝復以本國音自度¶
<pb:KR2m0014_WYG_101-34a>¶
　曲葢言臨御久春秋髙𣺌然思國家基緒之重萬世¶
　無窮之托以戒皇太孫當修身養徳善於持守及命¶
　太尉左丞相圖克坦克寕盡忠輔導之意於是帝自¶
　歌之皇太孫及克寧和之極歡而罷¶
十月建宣孝太子(即顯/宗)廟於衍慶宫後祭用三獻樂用¶
登歌¶
　有司言樂用登歌今量減用二十五人初獻升殿夾¶
　鍾宫承安之曲酌獻無射宫和寧之曲亞終獻和寧¶
<pb:KR2m0014_WYG_101-34b>¶
　之曲徹豆夾鍾宫和安之曲¶
二十七年三月冊皇太孫樂奏姑洗宫¶
　皇帝将升御座宫縣奏泰寧之曲皇太孫入門奏慶¶
　寧之曲(出門/同)羣臣合班奏順寧之曲皇太孫復受冊¶
　位奏保寧之曲¶
二十九年(時章宗/已即位)令太廟别廟樂工通以百人為定¶
　舊制太廟皇考廟樂工各三十九人是年升祔顯宗¶
　有司以為宋之太廟别廟堂上樂各四十八人今之¶
<pb:KR2m0014_WYG_101-35a>¶
　樂工少十八人擬令皇考廟舊樂工皆充兩廟堂上¶
　樂以應前代九十六人之數尚書省議古樂工無定¶
　數遂奏太廟别廟通以百人為定¶
　　百官志曰大樂署兼鼓吹署樂工百人又勾管尚¶
　　書省樂工皆從九品¶
章宗明昌三年更定教坊官階¶
　教坊舊用武散官大定二十九年以為不稱乃創定¶
　二十五階至是自從四品以下更立為十五階從四¶
<pb:KR2m0014_WYG_101-35b>¶
　品上曰雲韶大夫中曰仙韶大夫下曰成韶大夫正¶
　五品上曰章徳大夫中曰長寕大夫下曰徳和大夫¶
　從五品上曰景雲大夫中曰雲和大夫下曰協律大¶
　夫正六品上曰慶喜大夫下曰嘉成大夫從六品上¶
　曰肅和郎下曰純和郎正七品上曰舒和郎下曰調¶
　音郎從七品上曰比音郎下曰司樂郎正八品上曰¶
　典樂郎下曰協樂郎從八品上曰掌樂郎下曰和樂¶
　郎正九品上曰司音郎下曰司律郎從九品上曰和¶
<pb:KR2m0014_WYG_101-36a>¶
　聲郎下曰和節郎¶
五年置所講議禮樂¶
　　(臣/)等謹按先是世宗嘗開詳定所以議禮設詳校¶
　　所以審樂統以宰相通樂術者事見禮志其詳不¶
　　可考¶
六年四月以増修曲阜宣聖廟工畢賜衍聖公以下三¶
獻法服及登歌樂一部仍遣太常舊工往教孔氏子弟¶
以備祭禮¶
<pb:KR2m0014_WYG_101-36b>¶
　　(臣/)等謹按金樂所以流傳元代得修用之實本於¶
　　此詳見元姚樞傳¶
是年創設宫縣樂工一百五十六人¶
　後承安四年詔罷創設樂工九十二人¶
宣宗貞祐三年九月(時已/遷汴)朝謁世祖太祖御容於啟慶¶
宫行獻享禮始用樂¶
四年十月祔祖宗神主於汴京太廟無宫縣樂禮畢還¶
宫用教坊樂¶
<pb:KR2m0014_WYG_101-37a>¶
　先是禮官言太廟既成行都禮雖簡約惟以親行祔¶
　享為敬請權不用鹵簿儀仗及宫縣樂舞從之至是¶
　行禮無宫縣樂犧牲從儉禮畢車駕還宫至承天門¶
　外百官奉迎應用宫縣奏采茨以樂簴未備遂止用¶
　教坊樂¶
　　樂志曰初正隆間海陵營太廟於汴貞祐南遷宣¶
　　宗修之以祔諸帝神主其地故宋景靈宫之址也¶
　　掘其下得編鍾十三編磬八皆刻大晟字時朝廷¶
<pb:KR2m0014_WYG_101-37b>¶
　　多故禮器散亡竟亦不能備也¶
命禮部尚書張行信攝太尉奉安社稷禮樂咸殺其數¶
哀宗正大元年七月補修大樂¶
雅樂¶
　𨽻太常即郊廟祀享大宴大朝㑹宫縣二舞是也凡¶
　大祀中祀天子受冊寶御樓肆赦冊命中宫皇太子¶
　太孫受外國使賀宴外國使皆用之¶
散樂¶
<pb:KR2m0014_WYG_101-38a>¶
　元日聖誕稱賀曲宴外國使則教坊奏之其樂器名¶
　曲不傳¶
鼓吹樂¶
　鐃歌鼓吹天子行幸鹵簿導引之樂也𨽻教坊¶
本朝樂曲¶
　本朝舊音世宗嘗冩其意度為雅曲史録其一其俚¶
　者弗載¶
渤海樂¶
<pb:KR2m0014_WYG_101-38b>¶
　¶
　¶
　¶
　¶
　¶
　¶
　¶
欽定續文獻通考卷一百一¶
