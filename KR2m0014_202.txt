# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:22.000917
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷二百二
<pb:KR2m0014_WYG_202-1a>¶
欽定四庫全書¶
　定續文獻通考卷二百二¶
　帝系考¶
　　皇太子　皇子¶
　　(臣/)等謹按宋理宗無子以母弟榮王與芮之子為¶
　　子即度宗也度宗子即恭帝端宗帝昺皆已詳帝¶
　　號厯年今所纂斷自遼始¶
遼太祖四子¶
<pb:KR2m0014_WYG_202-1b>¶
　太宗居二餘三人長為文獻欽義皇帝倍三為章肅¶
　皇帝魯呼皆淳欽皇后生四為雅爾噶宫人蕭氏生¶
　倍小字托雲神冊元年立為皇太子後薨於太宗時¶
　諡曰文武元皇王其子世宗即位改諡讓國皇帝統¶
　和中更諡文獻興宗重熈中定諡文獻欽義皇帝廟¶
　號義宗(其封為東丹王/事詳封建考)魯呼一名鴻觀太宗天顯五¶
　年立為皇太弟繼冊為壽昌皇太子世宗即位太后¶
　怒遣魯呼將兵往擊以耶律烏哲諫乃與世宗議和¶
<pb:KR2m0014_WYG_202-2a>¶
　後因太后復謀廢立徙祖州穆宗時其子喜隱反辭¶
　連及囚之死於囚所統和中追諡欽順皇帝重熈中¶
　更諡章肅皇帝雅爾噶天顯三年救耶律沙於定州¶
　為李嗣源所獲石晋立始還後薨¶
　　(臣/)等謹按契丹國志曰自在太子名阮太祖第二¶
　　子母曰舒嚕氏從征渤海平封為自在太子尋薨¶
　　諡曰恭順皇帝一子伊喇趙王為景宗所害契丹¶
　　國志世系圖太祖惟三子一太宗一東丹王一自¶
<pb:KR2m0014_WYG_202-2b>¶
　　在太子與史言四子異自在太子不知何人恭順¶
　　之諡與魯呼之諡欽順相似餘皆逈異不可得而¶
　　深考矣¶
　　又按遼史皇子表自肅洽四子始至太祖已四世¶
　　矣今斷自太祖之子始而以上諸祖之嗣續則列¶
　　之皇族太祖以下各帝之孫曾行亦俱列之皇族¶
　　以皇子門止應載一世也¶
太宗五子¶
<pb:KR2m0014_WYG_202-3a>¶
　長為穆宗餘四人二為齊王雅斯哈靖安皇后生保¶
　寧四年薨三為天徳天禄二年以謀反誅四為冀王¶
　廸里乾亨初與宋師戰歿於陣五為越王必舒皆宫¶
　人蕭氏生¶
　　(臣/)等謹按皇族表於太宗系止書翼王廸里一支¶
　　意雅斯哈天徳必舒皆無嗣也契丹國志世系圖¶
　　太宗子為穆宗蒙古伊喇趙王三人䝉古不知何¶
　　人伊喇志又言是自在太子子葉氏本書中亦多¶
<pb:KR2m0014_WYG_202-3b>¶
　　舛訛¶
世宗三子¶
　二為景宗餘二人長哈勒布早薨景宗立追冊為皇¶
　太子諡莊聖三寧王扎穆妃甄氏生(皇子表曰舊史/皇族傳哈勒布)¶
　(列在第三木詳所出景宗行居二而舊史本傳云景/宗親&KR0021;於墓追冊為太子當是世宗嫡長子也扎穆)¶
　(舊史書在第一景宗時封寧王保寧八年奪爵繞和/元年復爵今考聖宗紀曰統和元年奉遺詔召先帝)¶
　(庶兄質睦復封寧王質睦當即扎穆實景宗庶兄舊/史未為大悮又景宗紀云&KR0021;皇兄哈勒布墓則二人)¶
　(皆景宗兄哈勒布當是嫡長子但哈勒布之母/並無明文可據今且依表書之而存其疑焉)¶
<pb:KR2m0014_WYG_202-4a>¶
　　(臣/)等謹按契丹國志世系圖世宗六子長景宗餘¶
　　為平王荆王吳王寧王河間王皆不書名惟寧王¶
　　據史文當即扎穆餘不可考¶
景宗四子¶
　長為聖宗餘三人次秦晋王隆慶薨後贈皇太弟三¶
　齊王隆佑皆睿智皇后生四藥師努未詳所出早卒¶
　　(臣/)等謹按景宗紀乾亨三年三月皇子罕巴卒罕¶
　　巴表中無有豈卒在弱齡故不書抑即藥師努耶¶
<pb:KR2m0014_WYG_202-4b>¶
　　又契丹國志世系圖景宗有子曰鄭格亦不知為¶
　　何人¶
聖宗六子¶
　長為興宗餘五人二秦王重元欽哀皇后生興宗立¶
　為皇太弟道宗冊為皇太叔清寧九年其子尼嚕古¶
　反軍潰重元自殺三桞城郡王布古徳未詳所出四¶
　燕王武格五格爾皆布威氏生六混同郡王海古勒¶
　姜氏生¶
<pb:KR2m0014_WYG_202-5a>¶
　　王圻續通考曰按聖宗紀開泰七年皇子宗真封¶
　　梁王宗元永清軍節度宗簡右衞大將軍宗愿左¶
　　驍衞大將軍宗偉右衞大將軍宗真即興名餘名¶
　　與上不同又止五人蓋名乃後時改易而格爾暴¶
　　疾薨故止五耳¶
　　(臣/)等謹按契丹國志宗元即太叔重元又言其子¶
　　曰洪孝同受誅洪孝其即尼嚕古乎又志中世系¶
　　圖聖宗子晋王宗元齊王宗熈長沙王宗哲魯王¶
<pb:KR2m0014_WYG_202-5b>¶
　　宗正豳王宗徳宗教徳爾吉與興宗共八人宗熈¶
　　宗哲等名與史中宗簡宗愿又不同無從叅考而¶
　　合一之¶
興宗三子¶
　長為道宗餘二人皆仁懿皇后生二宋魏王和羅噶¶
　乾統三年冊為皇太叔從獵於慶州薨三秦魏王阿¶
　林清寧時從秋獵薨¶
　　(臣/)等謹按契丹國志燕王洪道本名濟嚕海道宗¶
<pb:KR2m0014_WYG_202-6a>¶
　　同母弟又世系圖載楚王洪孝晋王洪徳皆道宗¶
　　弟洪孝與重元子同名豈即其人與是道宗之同¶
　　祖弟耳其名爵皆與史異¶
道宗一子¶
　皇太子濬宣懿皇后生清寧九年封梁王咸雍元年¶
　冊為皇太子太康三年為耶律伊蘇所誣殺後諡曰¶
　昭懐太子其子天祚帝即位上諡曰大孝順聖皇帝¶
　廟號順宗¶
<pb:KR2m0014_WYG_202-6b>¶
　　(臣/)等謹按契丹國志作秦王元吉與正史異¶
天祚六子¶
　長晉王額嚕温文妃生出繼大丞相耶律隆運後保¶
　大元年南軍都統耶律伊都與文妃宻謀立之不果¶
　伊都降金文妃伏誅額嚕温不與謀得免耶律薩巴¶
　等復謀立之事覺縊死二梁王雅里元妃生元祚奔¶
　夏衆推稱帝三燕王塔嚕早薨未詳所出四趙王錫¶
　訥埒五秦王定六許王寧皆為金師所獲並未詳所¶
<pb:KR2m0014_WYG_202-7a>¶
　出¶
　　(臣/)等謹按天祚紀有長子趙王母為趙昭容之語¶
　　今表云趙王行居四而未詳所出與紀又異¶
金太祖子¶
　景宣皇帝宗峻豐王烏里趙王宗傑聖穆皇后唐古¶
　氏生遼王宗斡光懿皇后費摩氏生宋王宗望陳王¶
　宗雋瀋王額魯欽憲皇后赫舎哩氏生睿宗皇帝宗¶
　堯豳王鄂爾多宣獻皇后布薩氏生梁王宗弼衞王¶
<pb:KR2m0014_WYG_202-7b>¶
　宗强曹王宗敏元妃烏庫哩氏生紀王錫訥埓息王¶
　寧嘉莒王雅遜崇妃蕭氏生鄴王斡琿娘子特訥克¶
　生又有任王威赫亦崇妃蕭氏生¶
　　(臣/)等謹按金史載太祖十六子止有鄴王斡琿以¶
　　上十六人宗室表亦然王圻仍之考后妃傳崇妃¶
　　蕭氏與其子任王威赫皆為海陵所殺海陵紀所¶
　　書同則為太祖子無疑今特增入又豈即錫訥埒¶
　　寧嘉雅遜三人中之一而有二名且封國亦有改¶
<pb:KR2m0014_WYG_202-8a>¶
　　易與¶
　宗峻本名勝額在諸子中最嫡天會二年薨其子熈¶
　宗即位追上尊諡曰景宣皇帝廟號徽宗海陵降之¶
　為豐王世宗復追尊之宗堯初名宗輔本名鄂爾多¶
　其子世宗即位追上尊諡曰立徳顯仁啟聖廣運文¶
　武簡肅皇帝廟號睿宗宗雋本名額爾衮天眷二年¶
　以謀反誅宗傑本名穆里延天㑹五年薨宗强本名¶
　阿嚕皇統二年薨宗敏本名阿里布海陵簒立時殺¶
<pb:KR2m0014_WYG_202-8b>¶
　之宗望本名斡喇布又作斡里雅布天會五年薨宗¶
　斡本名阿爾本太祖庶長子皇統時薨其子海陵簒¶
　立追諡憲古𢎞道文昭武烈章孝睿明皇帝大定二¶
　十二年削帝號追封皇伯太師遼王宗弼本名緼綽¶
　又作烏珠皇統八年薨餘不可悉考¶
太宗十四子¶
　宋王宗磐本名富勒呼天眷二年以謀逆誅豳王宗¶
　固本名呼嚕(宗固兄/逆誅詳)　(多因誣以謀/所引傳文)代王宗雅虞王¶
<pb:KR2m0014_WYG_202-9a>¶
　阿里布滕王呼沙呼薛王宗懿陳王宗本本名阿嚕¶
　翼王呼蘭天眷二年亦以逆誅豐王宗美本名呼爾¶
　察鄆王實圖美霍王哈必蘇蔡王沃哩畢王宗哲徐¶
　王宗順¶
　　(臣/)等謹按傳曰太宗十四子冨勒呼呼嚕呼拉布¶
　　阿魯岱阿里布呼沙呼阿林阿嚕呼蘭呼爾察實¶
　　圖美哈必蘇沃里和碩今取表中所列合之哈必¶
　　蘇阿嚕岱阿林和碩當是代王宗雅薛王宗懿畢¶
<pb:KR2m0014_WYG_202-9b>¶
　　王宗哲徐王宗順苐不能分指其本名之所屬矣¶
　　又諸王之所自出亦皆無可考¶
　　宗固宗本傳曰海陵在熈宗時見太宗諸子勢强¶
　　而宗磐尤䟦扈與呼蘭相繼皆以逆誅熈宗厚於¶
　　宗室禮遇不衰海陵嘗私議之及簒立猜忌益深¶
　　遂與秘書監蕭裕謀殺太宗諸子誣以反狀乃殺¶
　　宗本宗美遣使殺東京留守宗懿北京留守卞繼¶
　　又殺益都尹畢王宗哲平陽尹禀左宣徽使京(京/宗)¶
<pb:KR2m0014_WYG_202-10a>¶
　　(固子本名和色哩卞本名克實禀本名呼/爾哈卞與禀皆太宗孫未詳何人之子)而中京¶
　　留守宗雅喜事佛世稱善大王者亦竟殺之太宗¶
　　子孫死者七十餘人太宗後遂絶(太宗紀更有宗/翰子孫三十餘)¶
　　(人諸宗室五十/餘人皆同時死)¶
熈宗二子¶
　皇太子濟安悼平皇后生皇統二年三月立為皇太¶
　子十二月薨諡英悼魏王道濟賢妃生皇統四年八¶
　月熈宗殺之¶
<pb:KR2m0014_WYG_202-10b>¶
　　熈宗子傳贊曰國初制度未立太宗熈宗皆自安¶
　　班貝勒即位熈宗立皇太子始正名位定制度焉¶
海陵四子¶
　皇太子光英圖克坦后生天徳四年二月立為皇太¶
　子海陵伐宋光英居守汴京命圖們額里頁䕶衞之¶
　及海陵遇害額里頁遂殺之崇王元壽元妃大氏生¶
　天徳三年薨宿王舒蘇鄂博柔妃唐古氏生正隆元¶
　年生三年薨滕王廣陽才人南氏生正隆二年生三¶
<pb:KR2m0014_WYG_202-11a>¶
　年薨¶
　　(臣/)等謹按光英之為皇太子事在天徳四年而天¶
　　徳三年二月帝有謂侍臣昨日太子生日皇后獻¶
　　朕田家稼穡圖朕甚賢之之語則光英未立以前¶
　　當已稱太子矣¶
　　又按王圻續通考於海陵四子皆云母氏未詳今¶
　　考傳中皆詳載之¶
世宗十子¶
<pb:KR2m0014_WYG_202-11b>¶
　衞紹王居七餘九人顯宗皇帝允恭趙王蘇尼越王¶
　薩魯昭徳皇后生鎬王永中越王永功皆元妃張氏¶
　生鄭王永蹈潞王永徳皆元妃李氏生豫王永成昭¶
　儀梁氏生䕫王永升才人舒穆嚕氏生¶
　允恭後賜名永廸皇統六年生大定二年立為太子¶
　二十五年薨諡宣孝其子章宗即位追諡體道𢎞仁¶
　英文睿徳光孝皇帝廟號顯宗¶
　　鄭王永蹈傳曰明昌三年氷蹈因崔温郭諫馬太¶
<pb:KR2m0014_WYG_202-12a>¶
　　初私説䜟記災祥言永蹈當得位乃陰結内侍伺¶
　　帝起居其家奴上變詔鞠問賜永蹈及妃卞玉二¶
　　子安春愛新公主長樂自盡後㤗和七年以衞王¶
　　永濟子阿禪為永蹈後¶
　　鎬王永中傳曰初置王傅府尉官名為官屬實檢¶
　　制之永中自以世宗長子且老矣動有掣制情殊¶
　　鬱鬱明昌四年鄭王永蹈以謀逆誅增置諸王司¶
　　馬一員檢察門户後鎬王傅尉以永中第四子鄂¶
<pb:KR2m0014_WYG_202-12b>¶
　　蘭哈瑪爾語渉不道又第二子實圖美撰詞曲有¶
　　不遜語家奴徳格首永中與侍妾瑞雪言我得天¶
　　下以爾為妃遣官覆按狀同詔賜永中死實圖美¶
　　鄂蘭哈瑪爾等棄市貞祐二年徙永中妻子鄭州¶
　　安置四年徙南京子孫禁錮自明昌至正大末幾¶
　　四十年天興初弛禁未幾南京亦不守矣¶
章宗六子¶
　絳王洪裕欽懐皇后生大定二十六年生二十八年¶
<pb:KR2m0014_WYG_202-13a>¶
　薨荆王洪靖資明夫人林氏生明昌三年生四年薨¶
　榮王洪熈明昌三年生未彌月薨英王洪衍明昌四¶
　年生未幾薨壽王洪輝承安二年五月生十月薨母¶
　氏皆未詳葛王徳里元妃李氏生泰和二年八月生¶
　三年薨¶
衞紹王六子¶
　皇太子從恪大安元年封胙王二年立為太子琚瑄¶
　璪母氏皆未詳餘二人缺名至寧末呼沙呼殺衞王¶
<pb:KR2m0014_WYG_202-13b>¶
　從恪兄弟皆廢居中都又徙南京禁錮二十餘年哀¶
　宗開興時崔立為亂勒兵入見太后傳令立從恪為¶
　梁王後崔立送欵於元至青城死焉¶
　　(臣/)等謹按傳言大安元年封子六人為王胙王外¶
　　有任王鞏王不知為何人所封號¶
宣宗四子¶
　袁宗居三餘三人皇太子守忠母氏未詳貞祐元年¶
　立為太子三年薨諡莊獻立其子鏗為皇太孫始二¶
<pb:KR2m0014_WYG_202-14a>¶
　歳尋薨諡冲懐元齡早卒或曰莊獻太子母弟或曰¶
　麗妃史氏生荆王守純真妃龎氏生守純三子長肅¶
　國公額爾克次戴王某次鞏王特伯天興時額爾克¶
　出質後守純及諸宗室皆死青城¶
　　(臣/)等謹按皇子門止應載帝之子一世餘當列之¶
　　皇族今以守忠之子曾立為皇太孫則不宜與諸¶
　　皇族並列守純之子或早卒或國亡竄死未成族¶
　　分故附見於此¶
<pb:KR2m0014_WYG_202-14b>¶
元太祖六子¶
　三為太宗餘五人長卓沁太子早薨次二察罕台太子¶
　次四睿宗圖類次五烏拉齊次六科爾戬太子¶
　圖類太宗同母弟太祖崩後監國者踰年太宗壬辰¶
　歳薨其子憲宗世祖相繼為帝憲宗初立追諡英武¶
　皇帝世祖至元十一年改諡景襄廟號睿宗¶
太宗七子¶
　長為定宗餘六人次二庫騰太子次三庫春太子太¶
<pb:KR2m0014_WYG_202-15a>¶
　宗八年薨次四哈喇徹爾王次五哈斯大王次六哈¶
　坦大王次七黙哷大王¶
　　𢎞簡録曰至元二年分四親王南京屬州鄭州𨽻¶
　　哈坦鈞州𨽻明埓睢州𨽻博囉齊蔡州𨽻海都蓋¶
　　皆太宗子孫博囉齊乃庫春之孫海都乃哈斯之¶
　　子而明埓應即黙哷音相通也¶
　　宗室世系表曰按憲宗紀有云太宗以子裕隆不¶
　　材故不立為嗣今考經世大典帝系篇及歳賜録¶
<pb:KR2m0014_WYG_202-15b>¶
　　並不見裕隆名故不敢列之世表¶
　　(臣/)等謹按今元史憲宗紀無此文表中所引當是¶
　　元代國史¶
定宗三子¶
　長呼察大王次二諾果太子次三和和大王¶
憲宗五子¶
　長巴爾圖大王次二烏蘇岱大王次三玉隆哈實大¶
　王次四河平王錫里濟次五璸都¶
<pb:KR2m0014_WYG_202-16a>¶
世祖十子¶
　長多爾濟王次二裕宗皇帝珍戬次三安西王莾噶¶
　拉至元十七年薨次四北安王諾木罕大徳五年薨¶
　次五雲南王和克齊至元八年薨次六阿雅噶濟大¶
　王次七西平王鄂囉齊次八寧王庫庫楚皇慶二年¶
　薨次九鎮南王托歡大徳五年薨次十和搭拉特穆¶
　爾王(按世祖諾爾布皇后傳云有子一/人名時黙齊表中不載不可詳考)¶
　珍戬世祖嫡子至元十年立為皇太子後世祖春秋¶
<pb:KR2m0014_WYG_202-16b>¶
　髙南䑓御史請内禪帝震怒太子憂懼得疾薨帝追¶
　悔諡明孝太子其次三子成宗即位追諡文惠明孝¶
　皇帝廟號裕宗長子噶瑪拉至元中出鎮北邊封梁¶
　王進晉王大徳六年薨泰定帝即位追尊光聖孝仁¶
　皇帝廟號顯宗文宗時毁其廟室次子達爾瑪巴拉¶
　至元二十九年薨武宗即位追諡昭聖衍孝皇帝廟¶
　號順宗¶
　　(臣/)等謹按皇子門例止載一代今顯宗順宗不宜¶
<pb:KR2m0014_WYG_202-17a>¶
　　載入皇族故附載於此¶
成宗一子¶
　徳壽大徳九年立為皇太子未幾薨¶
武宗子¶
　已詳帝號厯年門¶
仁宗二子¶
　長為英宗餘一人安王温都遜布哈英宗即位後被¶
　殺¶
<pb:KR2m0014_WYG_202-17b>¶
泰定四子¶
　長阿爾濟雅巴泰定元年立為皇太子泰定帝崩丞¶
　相都爾蘇立以為帝齊王伊嚕特穆爾舉兵圍上都¶
　都爾蘇奉之出降後不知所終次二晉王巴特瑪¶
　雅爾藏布次三蘇蘇太子次四允丹藏布太子俱早¶
　薨¶
明宗二子¶
　已詳帝號厯年門¶
<pb:KR2m0014_WYG_202-18a>¶
文宗三子¶
　長喇特納達哈至順元年封燕王尋立為皇太子次¶
　年薨次二雅克特古斯初名古嚕達喇順帝至元六¶
　年被放髙麗為從臣伊徹察喇所弑次三太平訥太¶
　子早薨¶
順帝三子¶
　長阿裕實哩達喇至元十三年立為太子後從帝奔¶
　應昌不知所終餘二子早世名無考¶
<pb:KR2m0014_WYG_202-18b>¶
　　(臣/)等謹按𢎞簡録附載明洪武三年元主之子蘇¶
　　都爾降於明不知即順帝子否也¶
明太祖二十六子¶
　成祖居四餘二十五人太子標奏王樉晉王棡周王¶
　橚皆髙皇后生楚王楨胡充妃生齊王槫潭王梓達¶
　定妃生魯王檀郭寧妃生蜀王椿代王桂谷王橞郭¶
　惠妃生湘王栢胡順妃生遼王植韓妃生慶王㮵余¶
　妃生寧王權楊妃生岷王楩韓王松同妃生潘王模¶
<pb:KR2m0014_WYG_202-19a>¶
　趙貴妃生唐王桱李賢妃生郢王棟劉惠妃生伊王¶
　㰘葛麗妃生肅王楧母郜無名號趙王杞安王楹皇¶
　子楠皆未詳所生母¶
　長子標太祖為吳王立為世子洪武元年立為皇太¶
　子二十二年薨諡曰懿文太子其子惠帝即位追尊¶
　為孝康皇帝廟號興宗成宗即位復降稱太子¶
　　(臣/)等謹按史料止稱二十四子豈以趙王杞生三¶
　　歳而殤皇子楠踰月而殤故畧之與王圻續通考¶
<pb:KR2m0014_WYG_202-19b>¶
　　引天潢玉牒亦有稱二十四子者然王圻仍以二¶
　　十六子為實又王圻封建考内所載諸王之母間¶
　　有不同如以魯王為郭貴妃生岷王為湘王同母¶
　　亦胡順妃生又代王之母鄭曉云徐妃武寕王女¶
　　或曰下邳人考代王傳王妃乃武寧王徐達女也¶
　　王圻之言誤矣¶
惠帝二子¶
　文奎建文元年立為皇太子燕師入年七嵗矣莫知¶
<pb:KR2m0014_WYG_202-20a>¶
　所終文圭年二歳成祖入幽之中都廣安宫號為建¶
　庶人英宗復辟始釋出之未幾卒¶
　　(臣/)等謹按文圭之出在天順復辟時聼居鳯陽婚¶
　　娶出入自便年已五十七歳矣未幾卒史不言其¶
　　有子史料有録建庶人後人數之語豈文圭或有¶
　　子抑興宗子允熥允熞允熈之後裔與史傳中無¶
　　可詳考王圻封建考亦云文圭卒建文嗣絶又附¶
　　載傳信録言成祖入宮時建文有㓜子老嫗教之¶
<pb:KR2m0014_WYG_202-20b>¶
　　牽成祖衣哭跪而求食成祖育諸宫中此所載當¶
　　不足信¶
成祖四子¶
　長為仁宗餘三人漢王髙煦趙王髙燧俱文皇后生¶
　髙爔未詳所生母¶
仁宗十子¶
　長為宣宗餘九人越王瞻墉襄王瞻墡昭皇后生鄭¶
　王瞻峻蘄王瞻垠淮王瞻墺李賢妃生荆王瞻堈張¶
<pb:KR2m0014_WYG_202-21a>¶
　順妃生滕王瞻塏梁王瞻垍衞王瞻埏郭貴妃生¶
　　(臣/)等謹按王圻封建考既以髙煦為成祖次子髙¶
　　燧為成祖三子又以仁宗子瞻峻瞻墉瞻墡瞻堈¶
　　瞻墺瞻㙐(即滕王名/與史異)瞻垍瞻埏八人皆以為成祖¶
　　子而云永樂二十二年十月封子八人為王獨不¶
　　思成祖崩於是年之七月至十月仁宗已即位故¶
　　封其子為王乎王圻之舛誤甚矣¶
宣宗子¶
<pb:KR2m0014_WYG_202-21b>¶
　已詳帝號厯年門¶
英宗九子¶
　長為憲宗餘八人崇王見澤周皇后生徳王見潾皇¶
　子見湜吉王見浚忻王見治萬宸妃生許王見淳王¶
　惠妃生秀王見㴻髙淑妃生徽王見沛韋徳妃生¶
　　(臣/)等謹按明史云英宗九子孫承澤春明夢餘錄¶
　　云英宗十子於史傳所載九人外多榮王一人考¶
　　鄭汝璧皇明世系亦無榮王明史徳王傳曰見潾¶
<pb:KR2m0014_WYG_202-22a>¶
　　於景泰三年封榮王天順元年封為徳王則榮王¶
　　即徳王也春明夢餘録列為二人誤矣至史料僅¶
　　書英宗七子今考其所不載者見湜見澤也見湜¶
　　固早卒而見澤於成化十年就藩汝寧𢎞治十八¶
　　年始薨其子襲爵史料亦缺之是不可解¶
景㤗帝一子¶
　見濟杭妃生始為郕王世子景㤗三年立為太子是¶
　年薨諡曰懐獻天順元年仍降稱世子¶
<pb:KR2m0014_WYG_202-22b>¶
憲宗十四子¶
　孝宗居三餘十三人皇第一子萬貴妃生悼恭太子¶
　祐極柏賢妃生興獻帝祐杭岐王祐棆雍王祐橒邵¶
　后生益王祐㯽衡王祐楎汝王祐梈張徳妃生壽王¶
　祐榰姚安妃生涇王祐橓申王祐楷楊恭妃生榮王¶
　祐樞潘端妃生皇第十子王敬妃生第一子第十子¶
　皆未名殤¶
　　(臣/)等謹按春明夢餘録作憲宗十三子缺第一子¶
<pb:KR2m0014_WYG_202-23a>¶
　　而以皇十子為皇八子與史異考録中載崇禎時¶
　　諭徳許士柔上言帝系䟽内亦有憲宗純皇帝十¶
　　有三子之語史料雖云十四子而所列仍止十三¶
　　人無第十子疑十三子為得其實耳¶
　祐杭第四子也成化二十三年封興王正徳十四年¶
　薨諡曰獻王薨二年而世子入嗣大統是為世宗初¶
　追尊為興獻帝嘉靖三年加稱為本生皇考孝穆獻¶
　皇帝㝷去本生字七年明倫大典成加上尊諡曰恭¶
<pb:KR2m0014_WYG_202-23b>¶
　睿淵仁寛穆純聖獻皇帝十七年通州同知豐坊請¶
　加尊廟號稱宗以配上帝九月加上尊號知天守道¶
　洪徳淵仁寛穆純聖恭獻敬文孝皇帝廟號睿宗¶
孝宗二子¶
　長為武宗餘一人蔚王厚煒¶
世宗八子¶
　穆宗居三餘七人哀冲太子載基閻貴妃生莊敬太¶
　子載壑王貴妃生景王載圳盧靖妃生頴王載□江¶
<pb:KR2m0014_WYG_202-24a>¶
　肅妃生戚王載□趙懿妃生薊王載㙺陳雍妃生均¶
　王載□趙榮妃生¶
穆宗四子¶
　神宗居三餘三人憲懐太子翊鉞孝懿李后生潞王¶
　翊鏐孝定李后生靖王翊鈴母氏無考¶
神宗八子¶
　長為光宗餘七人福王常洵沅王常治鄭貴妃生瑞¶
　王常浩周端妃生惠王常潤桂王常瀛李貴妃生邠¶
<pb:KR2m0014_WYG_202-24b>¶
　王常淑永思王常溥母氏無考¶
光宗七子¶
　長為熹宗五為莊烈帝餘五人簡王由㰒王皇后生¶
　齊王由楫王選侍生懐王由模李選侍生湘王由栩¶
　定懿妃生惠王由橏敬妃生¶
熹宗三子¶
　懐冲太子慈然母氏未詳悼懐太子慈焴范貴妃生¶
　獻懐太子慈炅任容妃生¶
<pb:KR2m0014_WYG_202-25a>¶
愍帝七子¶
　太子慈烺懐隱王慈烜定王慈烱周皇后生永王慈¶
　炤悼靈王慈煥悼懐王及皇七子皆田貴妃生¶
　　傳曰慈烺將選婚以寇警暫停京師䧟賊獲太子¶
　　偽封宋王後不知所終及由崧在南京時有自北¶
　　來稱太子者騐之以為駙馬都尉王昺孫王之明¶
　　者偽為之繫獄中袁繼咸劉良佐黄徳功皆上䟽¶
　　争而左良玉兵起以救太子為名真偽莫能知也¶
<pb:KR2m0014_WYG_202-25b>¶
　　後降於我¶
大清定王永王亂後不知所終慈烜慈煥皆早薨悼懐¶
　　王及皇七子皆早殤名俱無考¶
　　(臣/)等謹按春明夢餘録云穆宗二子神宗潞王神¶
　　宗五子光宗福王惠王桂王瑞王崇禎帝三子皇¶
　　太子永王定王以史傳証之其缺畧多矣¶
　¶
欽定續文獻通考卷二百二¶
