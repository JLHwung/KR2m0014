# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:21.513737
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷一百八十五
<pb:KR2m0014_WYG_185-1a>¶
欽定四庫全書¶
欽定續文獻通考卷一百八十五¶
　經籍考¶
　　子(神仙家/)　(釋家/)¶
　　(臣/)等謹案馬端臨通考倣班固藝文志之例道家¶
　　之外復列神仙所謂道家者漢時黄老並稱其大¶
　　㫖主乎清净無為而已赤松子魏伯陽之徒則言¶
　　煉養而不言服食盧生李少君言服食而不言煉¶
<pb:KR2m0014_WYG_185-1b>¶
　　養張道陵㓂謙之言符籙而不言煉養服食至杜¶
　　光庭之流又惟以經典科教為事盖清净無為之¶
　　指於是蕩焉無存矣棄本逐末言人人殊宋史藝¶
　　文志神仙家至為繁富遼金元三史亦間見旁岀¶
　　明史則總道家神仙為一類今仍於道家之外别¶
　　立神仙家一門以符馬氏體例至釋氏向列於神¶
　　仙家之後今亦仍其序次云¶
宋史藝文志神仙家三百九十四部一千二百十六巻¶
<pb:KR2m0014_WYG_185-2a>¶
遼金元三史不立藝文志㪚見各列𫝊中¶
明史藝文志神仙家二十三部九十九巻¶
宋¶
按節坐功法一卷¶
　舊題陳摶撰¶
　　(臣/)等謹案是書宋史藝文志不著録盖後人托名¶
　　也¶
王欽若翊聖保德傳三卷¶
<pb:KR2m0014_WYG_185-2b>¶
　欽若字定國新喻人淳化進士累官司空門下侍郎¶
　同平章事¶
陳顯微周易參同契解三巻¶
　顯微字宗道自號抱一子淮陽人嘉定端平間臨安¶
　佑聖觀道士¶
王道古文龍虎經注疏三巻¶
　道自署保義郎差充恩平郡王府指揮使¶
陳葆光三洞羣仙録二十卷¶
<pb:KR2m0014_WYG_185-3a>¶
　葆光江隂道士¶
吕元素道門定制十一卷¶
　元素西蜀道士是書前五巻元素所撰後六巻為其¶
　弟子吕大煥所補¶
楊智逺梅仙觀記一巻¶
　智逺仙壇觀道士¶
俞琰周易參同契發揮三卷釋疑一巻　易外别傳一¶
卷　席上腐談二卷　元學正宗二卷　爐火監戒録¶
<pb:KR2m0014_WYG_185-3b>¶
一卷¶
　琰見經類¶
疑仙傳三巻¶
　題隱夫玉簡撰諸書或引作王簡其人當是乾徳開¶
　寳間人¶
延夀第一紳言一卷¶
　題愚谷老人撰不著名氏¶
金¶
<pb:KR2m0014_WYG_185-4a>¶
王處一華山志一巻¶
　處一始末無攷¶
元¶
陳致虛周易參同契分章注三巻　金丹大要十卷¶
　致虛字觀吾自號上陽子¶
　　(臣/)等謹案是書凡分三十五章其所疏解皆明白¶
　　顯暢¶
洪知常海瓊傳道集一卷¶
<pb:KR2m0014_WYG_185-4b>¶
　知常太平興國宫道士¶
邱處機攝生消息論一巻¶
　處機登州棲霞道士自號長春子¶
李道純中和集三卷後集三巻¶
　道純見占筮類¶
李鵬飛三元參贊延壽書五巻¶
　鵬飛至元間人自稱九華澄心老人¶
余覺華修真㨗徑九巻¶
<pb:KR2m0014_WYG_185-5a>¶
　覺華字榮甫建安人¶
陳采清微仙譜一卷附録三巻¶
　采建安道士¶
李道謙甘水仙源録十巻¶
　道謙元時道士¶
李道謙終南山祖庭仙真内傳二巻附朱象先終南山¶
説經臺厯代仙真碑記一巻¶
　道謙見前象先亦元時道士¶
<pb:KR2m0014_WYG_185-5b>¶
張雨元品録五巻¶
　雨字伯雨一字天雨别號貞居子錢塘人宋崇國公¶
　九成後也年二十餘棄家為道士自稱句曲外史¶
戴起宗悟真篇注疏三卷附直指詳説一卷¶
　起宗字同甫集慶路人延祐中常官紹興儒學教授¶
　　(臣/)等謹案悟真篇為宋時張伯端所撰見馬考乾¶
　　道中翁葆光始析為三篇作注以申繹其義又附¶
　　以悟真直指詳説一篇元至順間起宗重加訂正¶
<pb:KR2m0014_WYG_185-6a>¶
　　復為疏以發明之葆光字淵明號無名子象川人¶
徐仙翰藻集十四卷附賛靈集四卷¶
　不著編輯名氏¶
　　(臣/)等謹案是書所載皆唐末徐温二子知證知諤¶
　　詩文稱降神於閩所作葢附乩書也後附賛靈集¶
　　皆頌神之文¶
明¶
明太祖周顛仙傳一卷¶
<pb:KR2m0014_WYG_185-6b>¶
　顛仙建昌人事迹詳明史方技傳洪武二十六年太¶
　祖親製此傳命中書舎人詹希庾書之勒石廬山¶
寧王權神隱志二卷¶
　權見史類¶
冷謙修齡要指一卷¶
　謙字啓敬嘉興人洪武初官太常寺協律郎¶
蔣一彪古文參同契集解三卷¶
　　一彪自號復陽子餘姚人¶
<pb:KR2m0014_WYG_185-7a>¶
郭本中步履常同編鶴林集(無卷/數)¶
　本中履常皆道士¶
　　(臣/)等謹案是編述其師周元真之靈異也元真字¶
　　元初呉縣人以雨腸祈禱頗有應騐一時文士多¶
　　以詩文投贈本中等因萃為是編¶
范應虚紫陽道院集二巻¶
　應虛字志敏號棲雲杭州紫陽庵道士庵在呉山西¶
　南瑞石山上名流多有題咏應虛因裒輯為此編¶
<pb:KR2m0014_WYG_185-7b>¶
霞外雜爼一巻¶
　題鐵脚道人撰有敖英序稱嘉靖丁酉泊舟空舲灘¶
　遇仙翁所授又有後䟦稱鐵脚道人姓杜氏名巽才¶
　魏人¶
朱載㙔諸真元奥集成九巻¶
　載㙔明之宗室也¶
張位周易參同契註解三巻　悟真篇註解三巻¶
　位見經類¶
<pb:KR2m0014_WYG_185-8a>¶
李堪玊洞藏書四卷¶
　堪號楚愚應城人嘗為諸生¶
李文燭黄白鏡一巻續黄白鏡一巻¶
　文燭字晦卿自號夢覺道人丹徒人¶
朱約佶觀化集一卷¶
　約佶號雲仙又號弄丸山人靖江王守謙之裔居於¶
　廣西¶
趙樞生含元子十二卷¶
<pb:KR2m0014_WYG_185-8b>¶
　樞生字彦材太倉人¶
陳繼儒香案牘一卷¶
　繼儒見史類¶
段元一化機彚參五卷¶
　元一字思真號涵虛子又號永明道人自署北郡人¶
　嘗官知縣¶
彭在份讀丹録(無巻/數)¶
　在份號從野逸人莆田人¶
<pb:KR2m0014_WYG_185-9a>¶
白雲霽道藏目録詳注四巻¶
　雲霽字明之號在虛子上元人明季道士¶
廣胎息經二十二巻¶
　不著撰人名氏¶
　　(臣/)等謹案是書第二十一卷中引羅洪先陳獻章¶
　　語審為明代道流所作舊題宋人者妄也¶
至㳺子二卷¶
　不著撰人名氏¶
<pb:KR2m0014_WYG_185-9b>¶
羣仙珠玉集成四卷¶
　不著編輯者名氏¶
道書類鈔(無卷/數)¶
　不著編輯者名氏¶
二六功課一卷¶
　題石室道人撰不著名氏¶
　　右神仙家¶
宋史藝文志釋家類二百二十二部九百四十九卷¶
<pb:KR2m0014_WYG_185-10a>¶
遼金元三史不立藝文志㪚見各列傳中¶
明史藝文志釋家類一百一十五部六百四十五巻¶
宋¶
釋贊寧宋髙僧傳三十巻¶
　贊寜徳清人杭州龍興寺僧呉越王錢鏐署為兩浙¶
　僧統宋太宗嘗召對於滋福殿詔修髙僧傳咸平中¶
　加右階僧録至道二年卒諡曰圓明大師¶
釋普濟五燈㑹元二十巻¶
<pb:KR2m0014_WYG_185-10b>¶
　普濟字大川靈隠寺僧¶
　　(臣/)等謹案是書取釋道原景德傳燈録駙馬都尉¶
　　李遵朂天聖廣燈録釋維白建中靖國續録及釋¶
　　道明聨燈會要釋正受嘉泰普燈録撮其要㫖彚¶
　　為一書故曰五燈㑹元¶
釋曉瑩羅湖野録四巻¶
　曉瑩字仲温江西人能詩紹興時僧¶
釋志磐佛祖統紀五十四巻¶
<pb:KR2m0014_WYG_185-11a>¶
　志磐咸淳時人住四明東湖¶
釋元敬元復同撰武林西湖髙僧事畧一卷¶
　元敬西湖僧元復東嘉僧¶
元¶
釋覺㟁釋氏稽古畧四巻¶
　覺㟁字寳洲烏程人¶
釋念常佛祖通載二十二巻¶
　念常號梅屋華亭人延祐中居嘉興大中祥符禪寺¶
<pb:KR2m0014_WYG_185-11b>¶
神僧傳九卷¶
　不著撰人名氏¶
明¶
陳實原大藏一覽十巻¶
　實原寧德人¶
管志道覺迷蠡測三巻剰言一巻附録一巻¶
　志道見經類¶
夏樹芳法喜志三巻¶
<pb:KR2m0014_WYG_185-12a>¶
　樹芳見史類¶
周永年呉都法乗十二巻¶
　永年見史類¶
釋可真長松茹退二卷¶
　可真字逹觀呉江人世稱紫柏大師¶
　　右釋家¶
　¶
　¶
<pb:KR2m0014_WYG_185-12b>¶
　¶
　¶
　¶
　¶
　¶
　¶
　¶
欽定續文獻通考卷一百八十五¶
