# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:19.098572
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷九十三
<pb:KR2m0014_WYG_093-1a>¶
欽定四庫全書¶
欽定續文獻通考卷九十三¶
　王禮考¶
　　君臣冠冕服章¶
明太祖洪武元年二月詔衣冠如唐制　二十四年六¶
月詔廷臣參考厯代禮制更定冠服居室器用制度¶
　　明史輿服志曰明初儉徳開基重懲時弊乃命儒¶
　　臣稽古講禮厯代守之遞有禁例¶
<pb:KR2m0014_WYG_093-1b>¶
世宗嘉靖九年二月禁官民服舍器用踰制　十四年¶
二月禁冠服非制¶
　　輿服志曰帝燕居服燕弁講武用武弁更為忠靖¶
　　冠以風有位保和冠以親宗藩亦一王之制也¶
皇帝冕服¶
　洪武元年學士陶安請製五冕太祖曰此禮太繁祭¶
　天地宗廟服衮冕社稷等祀服通天冠絳紗&KR0129;餘不¶
　用三年更定正旦冬至聖節並服衮冕祭社稷先農¶
<pb:KR2m0014_WYG_093-2a>¶
　册拜亦如之十六年定衮冕之制冕前圓後方元表¶
　纁裏前後各十二旒旒五采玉十二珠五采繅十有¶
　二就就相去一寸紅絲組為纓黈纊充耳玉簪導衮¶
　元衣黄裳十二章(六章織於衣日月星辰山龍華蟲/六章織於裳宗彛藻火粉米黼黻)¶
　白羅大帶紅裏蔽膝隨裳色繡龍火山文玉革帯玉¶
　佩大綬六采(赤黄黒/白縹緑)小綬三色同大綬間施三玉環¶
　白羅中單黻領青縁&KR1638;黄韈黄金舄飾二十六年更¶
　家衮冕十二章冕版廣一尺二寸長二尺四寸冠上¶
<pb:KR2m0014_WYG_093-2b>¶
　有覆元表朱裏餘如舊制衮元衣纁裳十二章如舊¶
　制中單以素紗為之紅羅蔽膝上廣一尺下廣二尺¶
　長三尺織火龍山三章革帶佩玊長三尺三寸大帶¶
　素表朱裏兩邊用縁上以朱錦下以緑錦大綬六采¶
　(黄白赤/元縹緑)織成純元質五百首小綬三色同大綬間織¶
　三玉環朱鞾赤舄¶
　成祖永樂三年定冕冠以皂紗為之上覆曰綖桐板¶
　為質衣之以綺元表朱裏前圓後方以玊衡維冠玉¶
<pb:KR2m0014_WYG_093-3a>¶
　簪貫紐紐與冠武(足前體下曰武綏/在冠之下亦曰武)并繫纓處皆飾¶
　以金綖以左右垂黈纊充耳(用黄/玉)繫以元紞承以白¶
　玊縝朱紘餘如舊制衮服十有二章元衣八章日月¶
　龍在肩星辰山在背火華蟲宗彜在䄂(每䄂/各二)皆織成¶
　本色領褾&KR1638;裾纁裳四章織藻粉米黼黻各二前三¶
　幅後四幅前後不相屬共腰有辟積本色綼裼(裳側/有純)¶
　(謂之綼裳下有純/謂之裼純者縁也)中單以素紗為之青領褾襈裾領¶
　織黻文十三蔽膝隨裳色四章織藻粉米黼黻各二¶
<pb:KR2m0014_WYG_093-3b>¶
　本色縁有紃施於縫中玉鈎二玊佩二各用玉珩一¶
　瑀一琚二衝牙一璜二瑀下垂玊花一玉滴二瑑飾¶
　雲龍文描金自珩而下繫紐五貫以玉珠行則衝牙¶
　二滴與璜相觸有聲金鈎二有二小綬六采(黄白赤/元縹緑)¶
　纁質三小綬色同大綬間施三玉環龍文皆織成韈¶
　舄皆赤色舄用黒絇純以黄飾舄首¶
　嘉靖八年諭閣臣張璁衮冕有革帶今何不用對曰¶
　按陳祥道禮書古革帶大帶皆謂之鞶革帶以繫佩¶
<pb:KR2m0014_WYG_093-4a>¶
　韍然後加以大帶而笏搢於二帶之間夫革帶前繫¶
　韍後繫綬左右繫佩自古冕弁恒用之今惟不用革¶
　帶以致前後佩服皆無所繫遂附屬裳要之間失古¶
　制矣帝曰冕服祀天地享祖宗若闕革帶非齊明盛¶
　服之意及觀㑹典載蔽膝用羅上織火山龍三章并¶
　大帶縁用錦皆與今所服不合卿可并革帶繫蔽膝¶
　佩綬之式詳考繪圖以進又云衣裳分上下服而今¶
　衣恒掩裳裳制如帷而今兩幅朕意衣但當與裳要¶
<pb:KR2m0014_WYG_093-4b>¶
　齊而露裳之六章如何已又諭璁以變更祖制為疑¶
　璁對曰臣考禮制衣不掩裳與聖意允合夫衣六章¶
　裳六章義各有取大明集禮及㑹典與古制不異今¶
　衣八章裳四章故衣常掩裳然於典籍無所準内閣¶
　所藏圖注葢因官司織造循習訛謬今訂正之乃復¶
　祖制非有變更帝意乃決因復諭璁曰衣有六章古¶
　以繪今當以織朕命織染局考國初冕服日月各徑¶
　五寸當從之裳六章古用繡亦當從之古色用元黄¶
<pb:KR2m0014_WYG_093-5a>¶
　取象天地今裳用纁於義無取當從古革帶即束帶¶
　後當用玊以佩綬繫之於下蔽膝隨裳色其繡上龍¶
　下火可不用山卿與内閣諸臣同考之於是楊一清¶
　等詳議衮冕之服自黄虞以來元衣黄裳為十二章¶
　(衣六章日月星辰山龍華蟲其序自上而下/裳六章宗彛藻火粉米黼黻其序自下而上)自周以¶
　後變其制或八章或九章已戾於古矣太祖皇帝復¶
　定為十二章之制司造之官仍習舛訛非制作之初¶
　意帝乃令擇吉更正其制冠以圓匡烏紗冒之旒綴¶
<pb:KR2m0014_WYG_093-5b>¶
　七采玉珠十二青纊充耳綴玊珠二餘如舊制元衣¶
　黄裳衣裳各六章洪武間舊制日月徑五寸裳前後¶
　連屬如帷六章用繡蔽膝隨裳色羅為之上繡龍一¶
　下繡火三繫於革帯大帶素表朱裏上縁以朱下以¶
　綠革帶前用玊其後無玉以佩綬繫而掩之中單及¶
　圭俱如永樂間制朱韈赤舄黄絛縁元纓結¶
皇帝通天冠服¶
　洪武元年定郊廟省牲受俘皇太子諸王冠婚醮戒¶
<pb:KR2m0014_WYG_093-6a>¶
　則服通天冠綘紗袍冠加金博山附蟬十二首施珠¶
　翠黒介幘組纓玉簪導綘紗袍深衣製白紗内單皂¶
　領褾襈裾綘紗蔽膝白假帶方心曲領白韈赤舄其¶
　革帶佩綬與衮服同(金博山亦名述律如今/之婦人篐也上飾以金)¶
皇帝皮弁服¶
　朔朢視朝降詔降香進表四夷朝貢外官朝覲策士¶
　傳臚皆服之嘉靖以後祭太嵗山川諸神亦服之¶
　洪武二十六年定皮弁用烏紗冒之前後各十二縫¶
<pb:KR2m0014_WYG_093-6b>¶
　每縫綴五采玉十二以為飾玉簪導紅組纓其服綘¶
　紗衣蔽膝隨衣色白玊帶革帶玉鈎䚢緋白大帶白¶
　韈黒舄¶
　永樂三年定皮弁如舊制惟縫及冠武并貫簪繫纓¶
　處皆飾以金綘紗袍本色領褾襈&KR0322;紅裳但不織章¶
　數中單紅顔褾襈裾餘俱如冕服内制¶
皇帝武弁服¶
　明初親征遣將服之¶
<pb:KR2m0014_WYG_093-7a>¶
　嘉靖八年諭閣臣張璁云㑹典紀親征類禡之祭皆¶
　具武弁服不可不偹璁對周禮有韋弁謂以韎韋為¶
　弁又以為衣裳國朝視古損益有皮弁之制但皮弁¶
　以黒紗冒之今武弁如皮弁當以綘紗冒之随具圖¶
　以進帝報曰覽圖有韠形但無繫處冠制古象上尖¶
　今皮弁則圓朕惟上鋭取其輕利當如古制又衣裳¶
　韠舄皆赤色何謂且佩綬俱無於祭用之可乎璁對¶
　自古服冕弁俱用革帶以前繫韍後繫綬韋弁之韠¶
<pb:KR2m0014_WYG_093-7b>¶
　正繫於革帶耳武事尚威烈故色純用赤帝復報璁¶
　冠服衣裳韠舄俱如古制増革𢃄佩綬及圭乃定制¶
　弁上鋭色用赤上十二縫中綴五采玉落落如星狀¶
　韎衣韎裳韎韐俱赤色佩綬革帶如常制佩綬及韎¶
　韐俱上繫於革帶舄如裳色¶
皇帝常服¶
　洪武三年定烏紗折角向上巾盤領窄䄂袍束帯間¶
　用金琥珀透犀¶
<pb:KR2m0014_WYG_093-8a>¶
　永樂三年更定冠以烏紗冐之折角向上其後名翼¶
　善冠袍黄盤領窄䄂前後及兩肩各織金盤龍一帶¶
　用玉鞾以皮為之¶
　　輿服志曰先是洪武二十四年帝微行至神樂觀¶
　　見有結網巾者翼日命取網巾頒示十三布政使¶
　　司人無貴賤皆裹網巾於是天子亦常服網巾(㑹/典)¶
　　(載皇太孫冠禮有云掌冠跪加網巾/而皇帝皇太子冠服俱闕而不載)¶
　嘉靖七年更定燕弁服初帝以燕居冠服尚沿習俗¶
<pb:KR2m0014_WYG_093-8b>¶
　諭張璁考古帝王燕居法服之制璁乃采禮書元端¶
　深衣之文圖注以進帝為參定其制諭璁詳議璁言¶
　古者冕服之外元端深衣其用最廣元端自天子逹¶
　於士國家之命服也深衣自天子逹於庶人聖賢之¶
　法服也今以元端加文飾不易舊制深衣易黄色不¶
　離中衣誠得帝王損益時中之道帝因諭禮部曰古¶
　元端上下通用今非古人比雖燕居宜辨等威因酌¶
　古制更名曰燕弁寓深宫獨處以燕安為戒之意其¶
<pb:KR2m0014_WYG_093-9a>¶
　制冠匡如皮弁之制冒以烏紗分十有二瓣各以金¶
　線壓之前飾五采玊雲各一後列四山朱絛為組纓¶
　䨇玊簪服如古元端之制色元邊縁以青兩肩繡日¶
　月前盤圓龍一後盤方龍二邊加龍文八十一領與¶
　兩袪共龍文五九袵同前後齊共龍文四九襯用深¶
　衣之制色黄&KR0209;圓祛方下齊負繩及踝十二幅素帶¶
　朱裏青表緑縁邊腰圍飾以玊龍九元履朱縁紅纓¶
　黄結白韈¶
<pb:KR2m0014_WYG_093-9b>¶
皇太子冠服¶
　凡陪祀天地社稷宗廟及大朝㑹受冊納妃則服衮¶
　冕¶
　洪武二十六年定衮冕九章冕九旒旒九玊金簪導¶
　紅組纓兩玊瑱元衣纁裳(衣五章織山龍華蟲宗彛/火裳四章織藻粉米黼黻)¶
　白紗中單黻領蔽膝隨裳色織火山二章革帶金鈎¶
　䚢玉佩綬五采(赤白元/縹緑)織成純赤質三百三十首小¶
　綬三色同間織三玉環大帶白表朱裏上縁以紅下¶
<pb:KR2m0014_WYG_093-10a>¶
　縁以緑白韈赤舄¶
　永樂三年定冕冠元表朱裏前圓後方前後各九旒¶
　每旒五采繅九就貫五采玉九(赤白青黄/黑相次)玉衡金簪¶
　元紞垂青纊充耳(用青/玉)承以白玉瑱朱紘纓衮服九¶
　章元衣五章龍在肩山在肩火華蟲宗彛在䄂(每䄂/各三)¶
　皆織成本色領褾襈裾纁裳四章織藻粉米黼黻各¶
　二前三幅後四幅不相屬共腰有襞積本色綼裼中¶
　單以素紗為之青領褾襈&KR0322;領織黻文十二蔽膝隨¶
<pb:KR2m0014_WYG_093-10b>¶
　裳色四章織藻粉米黼黻本色縁有紃施於縫中上¶
　玊鈎二玊佩二各用珩一瑀一琚一衝牙一璜三瑀¶
　下垂玉花一玊滴二瑑雲龍文描金白珩而下繫組¶
　五貫以玉珠上有金鈎小綬四采(赤白/縹緑)以副之纁質¶
　大帶表表朱裏在腰及垂皆有綼上綼以朱下綼以¶
　緑紐約用青組大綬四采(赤白/縹緑)纁質小綬三采間施¶
　二玊環龍文皆織成韈舄皆赤色舄用黑鈎純黑飾¶
　舄首　朔望朝降詔䧏香進表外國朝貢朝覲則服¶
<pb:KR2m0014_WYG_093-11a>¶
　皮弁皮弁冒以烏紗前後各九縫每縫綴五采玊九¶
　縫及冠武并貫簪繫纓處皆飾以金金簪朱纓綘紗¶
　&KR0129;本色領褾襈&KR0322;紅裳如冕服内裳制但不織章數¶
　中單以素紗為之如深衣制紅領褾襈裾領織黻文¶
　十一蔽膝隨裳色本色縁有紃施於縫中其上玉鈎¶
　二玊佩如冕服内制但無雲龍文有小綬四采以副¶
　之大帶大綬鞾舄赤色皆如冕服内制¶
　常服洪武元年定烏紗折上巾永樂三年定冠烏紗¶
<pb:KR2m0014_WYG_093-11b>¶
　折角向上巾(親王郡王及/世子俱同)袍赤盤領窄袖前後及兩¶
　肩各金織盤龍一玉帶鞾以皮為之¶
親王冠服¶
　助祭謁廟朝賀受冊納妃服衮冕朔望朝降詔降香¶
　進表四夷朝貢朝覲服皮弁¶
　洪武二十六年定冕服俱如東宫第冕旒用五采青¶
　衣纁裳¶
　永樂三年又定冕服皮弁制俱與東宫同其常服亦¶
<pb:KR2m0014_WYG_093-12a>¶
　如之¶
　嘉靖七年諭禮部朕仿古元端自為燕弁冠服更制¶
　忠静冠服錫於有位而宗室諸王制猶未備今酌燕¶
　弁及忠静冠之制復為式具圖命曰保和冠服自郡¶
　王長子以上其式已明鎮國將軍以下至奉國中尉¶
　及長史審理紀善教授伴讀俱用忠静冠服依其品¶
　服之儀賓及餘官不許槩服夫忠静冠服之異式尊¶
　賢之等也保和冠服之異式親親之殺也等殺既明¶
<pb:KR2m0014_WYG_093-12b>¶
　庶幾乎禮之所保保斯和和斯安此錫名之義也其¶
　以圖説頒示諸王府如敇遵行保和冠制以燕弁為¶
　準用九&KR1645;去簪與五玉後山一扇分畫為四服青質¶
　青縁前後方龍補身用素地邊用雲襯用深衣玊色¶
　帶青表緑裏緑縁履用皂緑結白韈¶
親王世子觀服¶
　聖節千秋節并正旦冬至進賀表箋及父王生日諸¶
　節慶賀皆服衮冕¶
<pb:KR2m0014_WYG_093-13a>¶
　洪武二十六年定衮冕七章冕三采玊珠七旒青衣¶
　三章(纎華蟲/火宗彛)纁裳四章(織藻粉/米黼黻)素紗中單青領&KR1638;赤¶
　韍革帶佩白玉元組綬綬紫質用三采(紫黄/赤)織成間¶
　織三白玉環白韈赤舄¶
　永樂三年更定冕冠前後各八旒每旒五采繅八就¶
　貫三采玊珠八(赤白青/色相次)青衣三章火在肩華蟲宗彛¶
　在兩袖皆織成本色領褾襈裾其纁裳玊佩帶綬之¶
　制俱與親王同第領織黻文減二皮弁用烏紗冒之¶
<pb:KR2m0014_WYG_093-13b>¶
　前後各八縫每縫綴三采玉八餘制如親王其圭佩¶
　帶綬韈舄如冕服内制常服亦與親王同¶
　嘉靖七年定保和冠服以燕弁為準用八&KR1645;去簪玊¶
　後山以一扇分畫為四服與親王同¶
郡王冠服¶
　永樂三年定冕冠前後各七旒每旒五采繅七就貫¶
　三采玊珠七青衣三章粉米在肩藻宗彛在兩袖皆¶
　織成纁裳二章織黼黻各二中單領織黻文七皮弁¶
<pb:KR2m0014_WYG_093-14a>¶
　前後各七縫每縫綴五采玉七餘及常服與親王世¶
　子同其圭佩帶綬韈舄如冕服内制¶
　嘉靖七年定保和冠服冠用七&KR1645;服與親王世子同¶
郡王長子朝服¶
　七梁冠大紅素羅衣白素紗中單大紅素羅裳及蔽¶
　膝大紅素羅白素紗二色夾帶玉朝帶丹礬紅花錦¶
　錦雞綬玉佩象笏白絹韈皂皮雲頭履鞵公服皂縐¶
　紗幞頭大紅素紵絲衣玉革帶常服烏紗帽大紅紵¶
<pb:KR2m0014_WYG_093-14b>¶
　絲織金獅子開䙆圓領玉束帶皂皮銅線鞾其保和¶
　冠如忠静之制用五&KR1645;服與郡王同補子用織金方¶
　龍¶
鎮國將軍以下冠服¶
　鎮國將軍冠服與郡王長子同輔國將軍冠服與鎮¶
　國將軍同惟冠六梁帶用犀奉國將軍冠服與輔國¶
　將軍同惟冠五梁帶用金鈒花常服大紅織金虎豹¶
　鎮國中尉冠服與奉國將軍同惟冠四梁帶用素金¶
<pb:KR2m0014_WYG_093-15a>¶
　佩用藥玉輔國中尉冠服與鎮國中尉同惟冠三梁¶
　帶用銀鈒花綬用盤雕公服用深青素羅常服紅織¶
　金熊羆奉國中尉冠服與輔國中尉同惟冠二梁帶¶
　用素銀綬用練鵲幞頭黒漆常服紅織金彪¶
　　明法傳録曰文皇既殺駙馬都尉梅殷公主詰駙¶
　　馬安在帝遽命取二帶來一金一玉曰與二甥長¶
　　順昌都督次指揮僉事則都督帶亦用玊與郡王¶
　　長子同次指揮僉事金帶與奉國將軍同又永樂¶
<pb:KR2m0014_WYG_093-15b>¶
　　元年籍長興侯耿炳文家服器飾龍鳯玉帶用紅¶
　　鞓皆以為僭罪之¶
羣臣冠服¶
　洪武元年命制公服朝服以賜百官時禮部言各官¶
　先授散官與見任職事高下不同如御史董希哲前¶
　授朝列大夫澧州知州而任七品職事省司郎中宋¶
　冕前授亞中大夫黄州知府而任五品職事散官與¶
　見任之職不同故服色不能無異乞定其制乃詔省¶
<pb:KR2m0014_WYG_093-16a>¶
　部臣定議禮部復言唐制服色皆以㪚官為準元制¶
　㪚官職事各從其高者服色因之國初服色依散官¶
　與唐制同乃定服色準散官不計見職於是所賜袍¶
　帶亦並如之三年禮部言厯代異尚夏黑商白周赤¶
　秦黑漢赤唐服飾黄旗幟赤今國家承元之後取法¶
　周漢唐宋服色所尚於赤為宜從之¶
文武官朝服¶
　洪武二十六年定凡大祀慶成正旦冬至聖節及頒¶
<pb:KR2m0014_WYG_093-16b>¶
　詔開讀進表傳制俱用梁冠赤羅衣白紗中單青飾¶
　領縁赤羅裳青縁赤羅蔽膝大帶赤白二色絹革帶¶
　佩綬白韈黑履一品至九品以冠上梁數為差公冠¶
　八梁加籠巾貂蟬立筆五折四柱香草五段前後玊¶
　蟬侯七梁籠巾貂蟬立筆四折四柱香草四段前後¶
　金蟬伯七梁籠巾貂蟬立筆二折四柱香草二段前¶
　後玳瑁蟬俱挿雉尾駙馬與侯同不用雉尾一品冠¶
　七梁不用籠巾貂蟬革帶與佩俱玊綬用黄緑赤紫¶
<pb:KR2m0014_WYG_093-17a>¶
　織成雲鳯四色花錦下結青絲網玉綬環二二品六¶
　梁革帶綬環犀餘同一品三品五梁革帶金佩玊綬¶
　用黄緑赤紫織成雲鶴花錦下結青絲網金綬環二¶
　四品四梁革帶金佩藥玊餘同三品五品三梁革帶¶
　銀鈒花佩藥玉綬用黄縁赤紫織成盤雕花錦下結¶
　青絲網銀鍍金綬環二一品至五品笏俱象牙六品¶
　七品二梁革帶銀佩藥玉綬用黄縁赤織成練鵲三¶
　色花錦下結青絲網銀綬環二獨御史服獬廌八品¶
<pb:KR2m0014_WYG_093-17b>¶
　九品一梁革帶烏角佩藥玉綬用黄緑織成鸂𪄠二¶
　色花錦下結青絲網銅綬環二六品至九品笏俱槐¶
　木其武官應直守衛者别有服色雜職未入流品者¶
　大朝賀進表行禮止用公服三十年令視九品官用¶
　朝服¶
　嘉靖八年更定朝服之制梁冠如舊式上衣赤羅青¶
　縁長過腰指七寸毋掩下裳中單白紗青縁下裳七¶
　幅前三後四每幅三襞積赤羅青縁蔽膝綴革帶綬¶
<pb:KR2m0014_WYG_093-18a>¶
　各從品級花様革帶之後佩綬繫而掩之其環亦各¶
　從品級用玉犀金銀銅不以織於綬大帶表裏俱素¶
　惟兩耳及下垂縁緑又以青組約之革帶俱如舊式¶
　佩玉一如詩傳之制去雙滴及二珩其三品以上玉¶
　四品以下藥玉及韈履如舊式¶
　神宗萬厯五年令百官正旦朝賀毋僣躡朱履故事¶
　十一月百官戴煖耳是年朝覲外官及舉人監生不¶
　許戴煖耳入朝¶
<pb:KR2m0014_WYG_093-18b>¶
　　洪武實録三年七月命省部㑹𢎞文館學士劉基¶
　　等參考厯代制度作各官朝服公服給賜凡大朝¶
　　㑹天子衮冕御殿則服朝服見皇太子服公服十¶
　　月詔凡朝覲辭謝官皆公服其或常服見者綴班¶
　　後如以軍務逺來及承制使還即時引見者不在¶
　　此例¶
祭服¶
　凡親祀郊廟社稷文武官分獻陪祀則服之¶
<pb:KR2m0014_WYG_093-19a>¶
　洪武二十六年定一品至九品青羅衣白紗中單俱¶
　皂領縁赤羅裳皂縁赤羅蔽膝方心曲領其冠帶佩¶
　綬等差並同朝服又定品官家用祭服三品以上去¶
　方心曲領四品以下並去佩綬¶
　嘉靖八年更定百官祭服上衣青羅皂縁下裳赤羅¶
　皂縁蔽膝綬環大帶革帶佩玉韈履俱與朝服同其¶
　視牲朝日夕月耕耤祭厯代帝王獨錦衣衛堂上官¶
　大紅蟒衣飛魚烏紗帽鸞帶佩繡春刀祭太廟社稷¶
<pb:KR2m0014_WYG_093-19b>¶
　則大紅便服¶
文武官公服¶
　洪武二十六年定每日早晩朝奏事及侍班謝恩見¶
　辭則服之在外文武官每日公座服之其制盤領右¶
　袵袍用紵絲或紗羅絹袖寛三尺一品至四品緋&KR0129;¶
　五品至七品青袍八品九品緑袍未入流雜職官袍¶
　笏帶與八品以下同公服花様一品大獨科花徑五¶
　寸二品小獨科花徑三寸三品散搭花無枝葉徑二¶
<pb:KR2m0014_WYG_093-20a>¶
　寸四品五品小雜花紋徑一寸五分六品七品小雜¶
　花徑一寸八品以下無紋幞頭漆紗二等展角長一¶
　尺二寸雜職官幞頭垂帶後復令展角不用垂帶與¶
　入流官同笏依朝服為之腰帶一品玊或花或素二¶
　品犀三品四品金荔枝五品以下烏角鞓用青革仍¶
　垂撻尾於下鞾用皂其後常朝止便服惟朔望具公¶
　服朝參凡武官應直守衛者别有服色不拘此制公¶
　候駙馬伯服色花様腰帶與一品同文武官花様如¶
<pb:KR2m0014_WYG_093-20b>¶
　無從織造則用素百官入朝雨雪許服雨衣奉天華¶
　葢武英諸殿奏事必躡履鞵違者御史糾之¶
　萬厯五年今常朝俱衣本等錦繡服色其朝覲官見¶
　辭謝恩不論己未流公服行禮¶
文武官常服¶
　洪武三年定凡常朝視事以烏紗帽團領衫束帶為¶
　公服其帶一品玉二品花犀三品金鈒花四品素金¶
　五品銀鈒花六品七品素銀八品九品烏角凡致仕¶
<pb:KR2m0014_WYG_093-21a>¶
　及侍親辭閒官紗帽束帶為事黜降者服與庶人同¶
　(至二十四年又定公侯伯駙馬束同/帶與一品同雜職官與八品九品)六年定朝官常服¶
　禮鞵先是百官入朝遇雨皆躡釘鞾聲徹殿陛侍儀¶
　司請禁之帝曰古者入朝有履自唐始用鞾其令朝¶
　官為輭底皮鞵冒於鞾外出朝則釋之禮部言近奢¶
　侈越制詔申禁之仍參酌漢唐之制頒行遵守凡職¶
　官一品二品用雜色文綺綾羅綵繡帽頂帽珠用玊¶
　三品至五品用雜色文綺綾羅帽頂用金帽珠除玉¶
<pb:KR2m0014_WYG_093-21b>¶
　外隨所用六品至九品用雜色文綺綾羅㡌頂用銀¶
　㡌珠瑪瑙水晶香木一品至六品穿四爪龍以金繡¶
　為之者聴禮部又議品官見尊長用朝君公服於理¶
　未安宜别製梁冠綘衣綘裳革帶大帶大白韈烏舄¶
　佩綬其衣裳去縁襈三品以上佩綬三品以下不用¶
　從之二十二年令文武官遇雨戴雨帽公差出外戴¶
　帽子入城不許二十三年定制文官衣自領至裔去¶
　地一寸袖長過手復囘至肘公侯駙馬與文官同武¶
<pb:KR2m0014_WYG_093-22a>¶
　官去地五寸䄂長過手七寸二十四年定公侯駙馬¶
　伯服繡麒麟白澤文官一品仙鶴二品錦雞三品孔¶
　雀四品雲雁五品白鷴六品鷺鷥七品鸂𪄠八品黄¶
　鸝九品鵪鶉雜職練鵲風憲官獬廌武官一品二品¶
　獅子三品四品虎豹五品熊羆六品七品彪八品犀¶
　牛九品海馬又令品官常服用雜色紵絲綾羅綵繡¶
　官吏衣服帳幔不許用元黄紫三色并織繡龍鳯文¶
　違者罪及染造之人朝見人員四時并用色衣不許¶
<pb:KR2m0014_WYG_093-22b>¶
　純素三十年令致仕官服色與見任同若朝賀謝恩¶
　見辭一體具服¶
　景帝景㤗四年令錦衣衛指揮侍衛者得衣麒麟¶
　英宗天順二年定官民衣服不得用蟒龍飛魚斗牛¶
　大鵬像生獅子四寳相花大西畨蓮大雲花様并元¶
　黄紫及元色黒緑栁黄薑黄諸色¶
　孝宗𢎞治十三年奏定公侯伯文武大臣及鎮守守¶
　備違例奏請蟒衣飛魚衣服者科道糾劾治以重罪¶
<pb:KR2m0014_WYG_093-23a>¶
　武宗正徳十一年設東西兩官㕔將士悉衣黄罩甲¶
　中外化之金緋盛服者亦必加此於上都督江彬等¶
　承日紅笠之上綴以靛染天鵝領以為貴飾貴者飄¶
　三英次者二英兵部尚書王瓊得賜一英冠以下教¶
　塲自謂殊遇其後巡狩所經督餉侍郎巡撫都御史¶
　無不依罩甲見上者十三年車駕還京傳㫖俾迎侯¶
　者用曵撒大㡌鸞帶尋賜羣臣大紅紵絲羅紗各一¶
　其服色一品斗牛二品飛魚三品蟒四五品麒麟六¶
<pb:KR2m0014_WYG_093-23b>¶
　七品虎彪翰林科道不限品級皆與焉惟部曹五品¶
　下不與時文臣服色亦以走獸而麒麟之服逮於四¶
　品尤異事也十八年世宗已即位登極詔云近來冒¶
　濫玊帶蟒龍飛魚斗牛服色皆庶官雜流并各處將¶
　領夤縁奏乞今俱不許武職卑官僭用公侯服色者¶
　亦禁絶之¶
　嘉靖六年復禁中外官不許濫服五彩裝花織造違¶
　禁顔色七年既定燕居法服之制閣臣張璁因言品¶
<pb:KR2m0014_WYG_093-24a>¶
　官燕居之服未有明制詭異之徒競為竒服以亂典¶
　章乞更法古元端别為簡易之制昭布天下使貴¶
　賤有等帝因復製忠静冠服圖頒禮部敕諭之曰祖¶
　宗稽古定制品官朝祭之服各有等差第常人之情¶
　多謹於明顯怠於幽獨古聖王慎之制元端以為燕¶
　居之服比來衣服詭異上下無辨民志何由定朕¶
　因酌古元端之制更名忠静庶㡬乎進思盡忠退思¶
　補過焉朕已著為圖説如式製造在京許七品以上¶
<pb:KR2m0014_WYG_093-24b>¶
　官及八品以上翰林院國子監行人司在外許方面¶
　官及各府堂官州縣正堂儒學教官服之武官止都¶
　督以上餘不許濫服禮部以圖説頒天下如敕奉行¶
　(忠静冠仿古元冠冠匡如制以烏紗冒之兩山俱列/於後冠頂仍方中㣲起三梁各壓以金線邊以金縁)¶
　(之四品以下去金縁以淺色絲線忠静服仿古元端/服色用深青以紵線紗羅為之三品以上雲四品以)¶
　(下素縁以藍青前後飾本等花様補子深衣用玉色/素帶如古大夫之帶制青表緑縁邊并裏青履青緑)¶
　(絛結/白襪)十六年羣臣朝於駐蹕所兵部尚書張瓚服蟒¶
　帝怒諭閣臣夏言曰尚書二品何自服蟒言對曰瓚¶
<pb:KR2m0014_WYG_093-25a>¶
　所服乃欽賜飛魚服鮮明類蟒耳帝曰飛魚何組雨¶
　角其嚴禁之於是禮部奏定文武官不許擅用蟒衣¶
　飛魚斗牛違禁華異服色其大紅紵絲紗羅服惟四¶
　品以上官及在京五品堂上官經筵講官許服五品¶
　官及經筵不為講官者俱服青緑錦繡遇吉禮止衣¶
　紅布絨褐品官花様並依品級錦衣衛指揮侍衛者¶
　仍得衣麒麟其帯俸非侍衛及千百户雖侍衛不許¶
　僭用¶
<pb:KR2m0014_WYG_093-25b>¶
賜服¶
　文臣有未至一品而賜玊帶者自洪武中學士羅復¶
　仁始衍聖公秩正二品服織金麒麟&KR0129;玉帶則景㤗¶
　中入朝拜賜自是以為常内閣賜蟒衣自𢎞治中劉¶
　健李東陽始麒麟本公侯服而内閣服之則嘉靖中¶
　嚴嵩徐階皆受賜也仙鶴文品一品服也嘉靖中成¶
　國公朱希忠都督陸炳服之皆以元壇供事而學士¶
　嚴訥李春芳董份以五品撰青詞亦賜仙鶴尋諭供¶
<pb:KR2m0014_WYG_093-26a>¶
　事壇中乃用於是尚書皆不敢衣鶴後敇南京織閃¶
　黄補麒麟仙鶴賜嚴嵩閃黄乃上用服色也又徐階¶
　及萬厯中張居正皆賜蟒服武清侯李偉以太后父¶
　亦受賜¶
儀賓冠服¶
　凡朝服公服常服俱視品級與文武官同惟笏皆象¶
　牙常服花様視武官𢎞治十三年定郡主儀賔鈒花¶
　金帶胸背獅子縣主儀賓鈒花金帶郡君儀賓光素¶
<pb:KR2m0014_WYG_093-26b>¶
　金帶胸背俱虎豹縣君儀賓鈒花銀帶鄉君儀賓光¶
　素銀帶胸背俱彪有僭用者革去冠帶戴平頭巾於¶
　儒學讀書習禮三年¶
狀元及諸進士冠服¶
　狀元冠二梁緋羅圓領白絹中單錦綬蔽膝紗㡌槐¶
　木笏光銀帶藥玉佩朝鞾氊襪皆御前頒賜上表謝¶
　恩日服之進士巾如烏紗帽頂微平展角濶寸餘長¶
　五寸許系以垂帶皂紗為之深藍羅袍縁以青羅䄂¶
<pb:KR2m0014_WYG_093-27a>¶
　廣而不殺槐木笏革帶青鞓飾以黒角垂撻尾於後¶
　廷試後頒於國子監傳臚日服之上表謝恩後謁先¶
　師行釋菜禮畢始易常服其巾袍仍送國子監藏之¶
内外官親屬冠服¶
　洪武元年禮部尚書崔亮奉詔議定内外官父兄伯¶
　叔子孫弟姪用烏紗帽軟脚垂帶圓領衣烏角帶二¶
　十五年令文武官父兄伯叔弟姪子婿皆許穿鞾¶
内使冠服¶
<pb:KR2m0014_WYG_093-27b>¶
　洪武初置内使監冠烏紗描金曲脚帽衣胸背花盤¶
　領窄䄂衫烏角帶鞾用紅扇面黒下樁各宫火者服¶
　與庶人同三年諭宰臣内使監未有職名者當别製¶
　冠以别監官禮部奏定内使監凡遇朝㑹依品具朝¶
　服公服行禮其常服葵花胸背團領衫不拘顔色烏¶
　紗帽犀角帶無品從者常服團領衫無胸背花不拘¶
　顔色烏角帯烏紗帽垂軟帯年十五以下者惟帶烏¶
　紗小頂帽¶
<pb:KR2m0014_WYG_093-28a>¶
　𢎞治二年都御史邊鏞言國朝品官無蟒衣之制蟒¶
　無角無足今内官多乞蟒衣殊類龍形非制也乃下¶
　詔禁之十七年諭閣臣劉健曰内臣僭妄尤多因言¶
　服色所宜禁曰蟒龍飛魚斗牛本在所禁不合私織¶
　間有賜者或久而敝不宜輒自織用元黄紫皂乃屬¶
　正禁即桞黄明黄薑黄諸色亦應禁之孝宗加意鉗¶
　束故申飭者再然内官驕恣已久積習相沿不能止¶
　　輿服志初太祖制内臣服其紗帽與羣臣異且無¶
<pb:KR2m0014_WYG_093-28b>¶
　　朝冠幞頭亦無祭服萬厯初穆宗主入太廟大璫¶
　　冠進賢服祭服以從葢内府祀中霤竈井之神例¶
　遣中官因自創為祭服非由廷議也¶
　　(臣/)等謹按大政記永樂以後宦官在帝左右必蟒¶
　　服製如曳撒繡蟒於左右係以鸞帶此燕閒之服¶
　　也次則飛魚惟入侍用之貴而用事者賜蟒文武¶
　　一品官所不易得也單蟒面皆斜向坐蟒則面正¶
　　向尤貴又有膝襴者亦如曵撒上有蟒補當膝處¶
<pb:KR2m0014_WYG_093-29a>¶
　　横織細雲蟒葢南郊及山陵扈從便於乘馬也或¶
　　召對燕見君臣皆不用袍而用此第蟒有五爪四¶
　　爪之分襴有紅黄之别耳附録於此¶
侍儀舍人冠服¶
　洪武二年禮官議定侍儀舍人導禮依元制展脚幞¶
　頭窄袖紫袍塗金束帶皂紋鞾常服烏紗唐帽諸色¶
　盤領衫烏角束角衫不用黄四年中書省議定侍儀¶
　舍人併御史臺知班引禮執事冠進賢冠無梁服綘¶
<pb:KR2m0014_WYG_093-29b>¶
　色衣其蔽膝履韈帶笏與九品同惟不用中單¶
校尉冠服¶
　洪武三年定制執仗之士首服皆縷金額交脚幞頭¶
　其服有諸色辟邪寳相花裠襖銅葵花束帶皂紋鞾¶
　六年令校尉衣只孫(只孫本元/制已見前)束帶幞頭鞾鞵十四¶
　年改用金鵝帽黒漆戧金荔枝銅釘様每五釘攢就¶
　四面稍起邊襴鞓青𦂳束之二十二年今將軍力士¶
　校尉旂軍常戴頭巾或&KR1845;腦二十五年令校尉力士¶
<pb:KR2m0014_WYG_093-30a>¶
　上直穿鞾出外不許¶
刻期冠服¶
　宋置快行親從官明初謂之刻期冠方頂巾衣胸背¶
　鷹鷂花腰線襖子諸色闊匾絲絛大象牙雕花環行¶
　縢八帶鞵洪武六年惟用雕刻象牙絛環餘同庶民¶
儒士生員監生巾服¶
　洪武三年令士人帶四方平定巾二十三年定儒士¶
　生員衣自領至領去地一寸袖長過手復回不及肘¶
<pb:KR2m0014_WYG_093-30b>¶
　三寸二十四年以士子巾服無異吏胥宜甄别之命¶
　工部制式以進帝親視凡三易乃定生員襴衫用玊¶
　色布絹為之寛䄂皂縁皂絛軟巾垂帶貢舉入監者¶
　不變所服洪武末許戴遮陽帽後遂私戴之至洪熈¶
　中帝問衣藍者何人左右以監生對帝曰著青衣較¶
　好乃易青圓領¶
　嘉靖二十二年禮部言士子冠服詭異有淩雲等巾¶
　甚乖禮制詔所司禁之¶
<pb:KR2m0014_WYG_093-31a>¶
　萬厯二年禁舉人監生生儒僭用忠静冠巾錦綺鑲¶
　履及張繖葢戴煖耳違者五城御史送問(楊維楨戴/方巾見帝)¶
　(帝問此巾何名對曰四方平定/巾帝喜命天下儒士皆戴之)¶
庶人冠服¶
　洪武初庶人婚許假九品服三年庶人初戴四帶巾¶
　改四方平定巾雜色盤領衣不許用黄又令男女衣¶
　服不得僭用金繡錦綺紵絲綾羅止許綢絹素紗其¶
　鞾不得裁製花様金線裝飾首飾釵鐲不許用金玉¶
<pb:KR2m0014_WYG_093-31b>¶
　珠翠止用銀六年令庶人巾環不得用金玉瑪瑙珊¶
　瑚琥珀未入流品者同庶人帽不得用頂帽珠止許¶
　水晶香木十四年令農衣紬紗絹布商賈止衣絹布¶
　農家有一人為商賈者亦不得衣紬紗二十二年令¶
　農夫戴斗笠蒲笠出入市井不禁不親農業者不許¶
　二十三年令耆民衣制䄂長過手復回不及肘三寸¶
　庶人衣長去地五寸䄂長過手六寸䄂椿廣一尺䄂¶
　口五寸二十五年以民間違禁鞾巧裁花様嵌以金¶
<pb:KR2m0014_WYG_093-32a>¶
　線藍條詔禮部嚴禁庶人不許穿鞾止許穿皮扎䩺¶
　惟北地苦寒許用牛皮直縫鞾¶
　正徳元年禁商販僕役倡優下賤不許復用貂裘十¶
　六年禁軍民衣紫花罩甲或禁門或四外遊走者緝¶
　事人禽之¶
協律郎樂舞生冠服¶
　明初郊社宗廟用雅樂協律郎幞頭紫羅&KR0129;荔枝帶¶
　樂生緋袍展脚幞頭舞士幞頭紅羅袍荔枝帶皂鞾¶
<pb:KR2m0014_WYG_093-32b>¶
　文舞生紅袍武舞生緋袍俱展脚幞頭革帶皂鞾朝¶
　㑹大樂九奏歌工中華一統巾紅羅生色大䄂衫畫¶
　黄鶯鸚鵡花様紅生絹襯衫錦領杏紅絹裙白絹大¶
　口袴青紗絛白絹襪茶褐鞵其和聲郎押樂者皂羅¶
　濶帶巾青羅大䄂衫紅生絹襯衫錦領塗金束帶皂¶
　鞾其三舞一武舞曰平定天下之舞舞士皆黄金束¶
　髪冠紫絲纓青羅生色畫舞鶴花様窄䄂衫白生絹¶
　襯衫錦領紅羅銷金大䄂罩&KR0129;紅羅銷金裙皂生色¶
<pb:KR2m0014_WYG_093-33a>¶
　畫花縁襈白羅銷金汗袴藍青羅銷金縁紅絹擁項¶
　紅結子紅絹束腰塗金束帶青絲大絛錦臂韝緑雲¶
　頭皂鞾舞師黄金束髪冠紫絲纓青羅大䄂衫白絹¶
　襯衫錦領塗金束帶緑雲頭皂纓一文舞曰車書㑹¶
　同之舞舞士皆黒光描金方山冠青絲纓紅羅大䄂¶
　衫紅生絹襯衫錦領紅羅擁項紅結子塗金束帶白¶
　絹大口袴白絹襪茶褐鞵舞師冠服與舞士同惟大¶
　䄂衫用青羅不用紅羅擁項紅結子一文舞曰撫安¶
<pb:KR2m0014_WYG_093-33b>¶
　四夷之舞舞士東夷四人椎髻於後繫紅銷金頭繩¶
　紅羅銷金抹額中綴塗金博山兩傍綴塗金巾環明¶
　金耳環青羅生色畫花大䄂衫紅生色領䄂紅羅銷¶
　金裙青銷金裙縁紅生絹襯衫錦領塗金束帶烏皮¶
　鞾西戎四人間道錦纒頭明金耳環紅紵絲細褶襖¶
　子大紅羅生色雲肩緑生色縁藍青羅銷金汗袴紅¶
　銷金縁繫腰合鉢十字泥金數珠五色銷金羅香囊¶
　紅絹擁項紅結子赤皮鞾南蠻四人綰朝天髻繫紅¶
<pb:KR2m0014_WYG_093-34a>¶
　羅生色銀錠紅銷金抹額明金耳環紅織金短襖子¶
　緑織金細摺短裙絨錦袴間道紵絲手巾泥金頂牌¶
　金珠瓔珞綴小金鈴錦行纒泥金獅蠻帶緑銷金擁¶
　項紅結子赤皮鞾北翟四人戴單于冠貂䑕皮簷雙¶
　垂髻紅銷金頭繩紅羅銷金抹額諸色細褶襖子藍¶
　青生色雲肩紅結子紅銷金汗袴繫腰合鉢皂皮鞾¶
　其舞師皆戴白捲簷氊帽塗金帽頂一&KR1072;紅纓紫羅¶
　帽□紅緑金繡襖子白銷金汗袴藍青銷金縁塗金¶
<pb:KR2m0014_WYG_093-34b>¶
　束帶緑擁項紅結子赤皮鞾凡大樂工及文武二舞¶
　樂工皆曲脚幞頭紅羅生色畫花大䄂衫塗金束帶¶
　紅絹擁項紅結子皂皮鞾四夷樂土皆蓮花帽諸色¶
　細摺襖子白銷金汗袴紅銷金縁紅緑絹束腰紅羅¶
　擁項紅結子花鞾永樂間定殿内侑食樂奏平定天¶
　下之舞引舞樂工皆青羅包巾青紅緑玊色羅銷金¶
　胸背襖子渾金銅帶紅羅褡禣雲頭皂鞾青緑羅銷¶
　金包臀舞人服色如之奏撫安四夷之舞高麗舞四¶
<pb:KR2m0014_WYG_093-35a>¶
　人皆笠子青羅銷金胸背襖子銅帶皂鞾琉球舞四¶
　人皆棉布花手巾青羅大䄂襖子銅帶白碾光絹間¶
　道踢袴皂皮鞾北番舞四人皆狐帽青羅紵絲銷金¶
　襖子銅帶伍魯速回回舞四人皆青羅帽比里罕棉¶
　花布手巾銅帶皂鞾奏車書㑹同之舞舞人皆皂羅¶
　頭巾青緑玉色皂沿邊襴茶褐線絛皂皮四縫鞾奏¶
　表正萬邦之舞引舞二人青羅包巾紅羅銷金項帕¶
　紅生絹錦領中單紅生絹銷金通袖襖子青線絛銅¶
<pb:KR2m0014_WYG_093-35b>¶
　帶織錦臂韝雲頭皂鞾各色銷金包臀紅絹褡䙏舞¶
　人樂工服色與引舞同奏天命有徳之舞引舞二人¶
　青幪紗如意冠紅生絹錦領中單紅生絹大袖袍各¶
　色絹采畫直纒黒角偏帶藍絹綵雲頭皂鞾白布襪¶
　舞人樂工服色與引舞同¶
齋郎樂生文武舞生冠服¶
　洪武五年定齋郎黒介幘漆布為之無花様服紅絹¶
　窄袖衫紅生絹為裏皂皮四縫鞾黒角帶文舞生及¶
<pb:KR2m0014_WYG_093-36a>¶
　樂生黒介幘漆布為之上加描金蟬服紅絹大䄂袍¶
　胸背畫纒枝方葵花紅生絹為裏加錦臂韝二皂皮¶
　四縫鞾黒角帶武舞生武弁以漆布為之上加描金¶
　蟬服飾鞾帶並同文舞生¶
　嘉靖九年定文武舞生服制圜丘服青紵絲方澤服¶
　黒縁紗朝日壇服赤羅夕月壇服玊色羅¶
教坊司冠服¶
　洪武三年定教坊司樂藝青卍字頂巾繫紅緑褡禣¶
<pb:KR2m0014_WYG_093-36b>¶
　御前供奉俳長鼓吹冠紅羅胸背小袖袍紅絹褡䙏¶
　皂鞾色長鼓吹冠紅青羅紵絲彩畫百花袍紅絹褡¶
　䙏歌工弁冠紅羅織錦胸背大袖袍紅生絹錦領中¶
　單黒角帶紅熟絹錦脚袴皂皮琴鞵白棉布夾襪樂¶
　工服色與歌工同凡教坊司官常服冠帶與百官同¶
　至御前供奉執粉漆笏服黑漆幞頭黑緑羅大袖襴¶
　袍黑角偏帶皂鞾教坊司伶人常服緑色巾以别士¶
　庶之服樂人皆戴鼓吹冠不用錦絛惟紅褡禣服色¶
<pb:KR2m0014_WYG_093-37a>¶
　不拘紅緑樂人衣服止用明緑桃紅玉色水紅茶褐¶
　色俳色長樂工俱皂頭巾雜色絛¶
王府樂人冠服¶
　洪武十五年定凡朝賀用大樂宴禮七奏樂樂工俱¶
　紅絹彩畫胸背方花小袖單袍有花鼓吹冠錦臂韝¶
　皂鞾抹領以紅羅彩畫束腰以紅絹其餘樂工用緑¶
　絹彩畫胸背方花小䄂單袍無花鼓吹冠抹額以紅¶
　絹彩畫束腰以紅絹¶
<pb:KR2m0014_WYG_093-37b>¶
軍士服¶
　洪武元年令製衣表裏異色謂之鴛鴦戰襖以新軍¶
　號二十一年定旂手衛軍士力士俱紅胖襖其餘衛¶
　所胖襖如之凡胖襖長齊膝窄䄂内實以棉花二十¶
　六年令騎士服對襟衣便於乗馬也不應服而服者¶
　罪之¶
皂𨽻公人冠服¶
　洪武三年定皂𨽻圓頂巾皂衣四年定皂𨽻公使人¶
<pb:KR2m0014_WYG_093-38a>¶
　皂盤領衫平頂巾白褡䙏帶錫牌十四年令各衙門¶
　祗禁原服皂衣改用淡青二十五年皂𨽻伴當不許¶
　著鞾止用皮扎䩺¶
外國君臣冠服¶
　洪武二年高麗入朝請祭服制度命製給之二十七¶
　年定畨國朝貢儀國王來朝如嘗賜朝服者服之以¶
　朝三十一年賜琉球國王併其臣下冠服永樂中賜¶
　琉球中山王皮弁玊圭麟&KR0129;犀帶視二品秩宣徳三¶
<pb:KR2m0014_WYG_093-38b>¶
　年朝鮮國王李裪言洪武中䝉賜國王冕服九章陪¶
　臣冠服比朝廷遞䧏二等故陪臣一等比朝臣第三¶
　等得五梁冠服永樂初先臣芳逺遣世子褆入朝䝉¶
　賜五梁冠服臣竊惟世子冠服何至同陪臣一等乞¶
　為定制乃命製六梁冠賜之嘉靖六年令外國朝貢¶
　人不許擅用違制衣服如違賣者買者同罪¶
僧道服¶
　洪武十四年定禪僧茶褐常服青絛玊色袈裟講僧¶
<pb:KR2m0014_WYG_093-39a>¶
　玉色常服緑絛淺紅袈裟教僧皂常服黑絛淺紅袈¶
　裟僧官如之惟僧録司官袈裟緑文及環皆飾以金¶
　道士常服青法服朝衣皆赤道官亦如之惟道録司¶
　官法服朝服緑衣飾金凡在京道官紅道衣金襴木¶
　簡在外道官紅道衣木簡不用金襴道士青道服木¶
　簡¶
　¶
　¶
<pb:KR2m0014_WYG_093-39b>¶
　¶
　¶
　¶
　¶
　¶
　¶
　¶
欽定續文獻通考卷九十三¶
