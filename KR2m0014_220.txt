# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:22.623407
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷二百二十
<pb:KR2m0014_WYG_220-1a>¶
欽定四庫全書¶
欽定續文獻通考卷二百二十¶
　物異考¶
　　歳凶¶
　　(臣/)等謹按馬端臨通考所載歳凶始於魯莊公二¶
　　十八年訖於宋寧宗嘉定十七年自髙宗紹興後¶
　　遇有賑濟事即以注綴於其下今以賑濟見於國¶
　　用考故不贅載¶
<pb:KR2m0014_WYG_220-1b>¶
宋理宗嘉熙四年紹興府荐饑臨安府大饑嚴州饑¶
　　(臣/)等謹按理宗紀淳祐六年泉州歳饑十二年衢¶
　　信饑寶祐六年湖北諸郡饑皆見於賑濟門矣若¶
　　王圻續通考載理宗嘉熙四年温州饑開慶元年¶
　　又饑景定三年臨安及揚真泰饑史所不見附録¶
　　於此¶
度宗咸淳七年江南大饑八年冬襄陽饑人相食¶
　　(臣/)等謹按度宗紀咸淳二年六月衢州饑亦見於¶
<pb:KR2m0014_WYG_220-2a>¶
　　賑濟門王圻續通考又載咸淳四年七月有襄陽¶
　　饑事¶
恭帝徳祐二年正月揚州饑三月揚州穀價騰湧人相¶
食¶
　　(臣/)等謹按瀛國公紀元年五月饒信州饑令民入¶
　　粟補官不知志何以不載也¶
遼聖宗統和八年十一月吐谷渾民饑　二十五年十¶
二月饒州饑　開泰元年十二月奉聖州饑　六年十¶
<pb:KR2m0014_WYG_220-2b>¶
月南京路饑　七年四月川饒二州饑　太平九年八¶
月燕大饑¶
興宗景福元年七月薊州民饑十月黄龍府饑¶
道宗咸雍四年春西京及雍州朔州饑　七年十一月¶
饒州饑　八年歳饑　太康元年正月雲州饑四月平¶
州饑閏四月平灤二州饑九月南京饑　二年二月黄¶
龍府及南京路饑　三年二月中京饑　四年正月東¶
京饑　大安三年春中京饑四月義州饑　四年春上¶
<pb:KR2m0014_WYG_220-3a>¶
京南京及平錦來三州饑　八年十月西北路饑　壽¶
隆五年十月遼州饑　六年十月平州饑¶
　　(臣/)等謹按以上所載皆互見賑恤門¶
天祚帝乾統十年歳大饑　天慶八年十二月山前諸¶
路大饑¶
　時乾顯宜錦興中等路斗粟直數縑民削榆皮食之¶
　既而人相食¶
金太宗天會六年冬伊蘭路饑　十年伊蘭海蘭等路¶
<pb:KR2m0014_WYG_220-3b>¶
饑¶
熙宗皇統二年二月熙河路饑¶
章宗明昌二年秋山東河北旱饑¶
衛紹王大安二年四月山東河北饑斗米至千餘錢¶
宣宗貞祐四年春河朔饑人相食¶
哀宗天興二年歳饑¶
　十月縱饑民老稚嬴疾者出城給以船聽採城壕菱¶
　芡水草以食¶
<pb:KR2m0014_WYG_220-4a>¶
　　(臣/)等謹按金史帝紀太宗天會元年咸州以南蘇¶
　　復州以北年穀不登世宗大定三年二月灤州饑¶
　　十二年五月山東東路和倫明安民饑章宗明昌¶
　　四年四月河州饑衛紹王崇慶元年五月河東陜¶
　　西大饑斗米錢數千宣宗興定五年京東歳饑皆¶
　　已見賑濟門若王圻續通考載崇慶二年京兆饑¶
　　斗米至八千錢考衛紹王紀崇慶無二年次年即¶
　　改元至寧亦不聞京兆饑也¶
<pb:KR2m0014_WYG_220-4b>¶
元世祖中統元年五月澤州益州饑　二年六月塔齊¶
爾部饑七月桓州饑　三年五月甘州饑閏九月濟南¶
郡俱饑¶
　　(臣/)等謹按王圻續通考載元代歳饑㝡為繁冗以¶
　　帝紀考之每因賑恤而追書其事已詳賑恤門矣¶
至元二年四月遼東饑　五年九月益都饑　六年十¶
一月濟南及固安髙唐二州饑　七年五月東京饑七¶
月山東淄萊等州饑　八年正月西京益都饑　九年¶
<pb:KR2m0014_WYG_220-5a>¶
四月京師饑七月碩達勒達部饑　十七年三月髙郵¶
郡饑　十八年二月浙東饑四月通泰崇明等州饑¶
十九年九月真定路饑民流徙鄂州　二十三年七月¶
宣寧路饑　二十四年九月平灤路饑十二月蘇常湖¶
秀四州饑　二十五年十一月烏梁海部饑　二十六¶
年春哈瑪爾部及安西甘州等路饑四月遼陽路饑冬¶
武平及檀州饑蠡州及河間保定二路饑¶
　　(臣/)等謹按世祖紀二十六年兩書河間保定饑一¶
<pb:KR2m0014_WYG_220-5b>¶
　　則弛河泊之禁一則發義倉糧賑之仍免今歳田¶
　　租也今從志餘多類此¶
二十七年二月開元路寧逺縣饑四月浙東婺州及河¶
間任邱保定定興等縣九月河東山西道俱饑¶
　　(臣/)等謹按世祖紀所載是歳各部民户饑不可勝¶
　　數皆以賑恤事而書之者¶
二十八年三月真定河間保定平灤太原平陽等路及¶
杭州平江鎮江廣徳太平徽州饑九月武平路十二月¶
<pb:KR2m0014_WYG_220-6a>¶
洪寛女真部大都内郡饑　二十九年正月清州興州¶
二月輝州龍山里州和中二縣及東安固安薊棣四州¶
三月威寧昌州閏六月南陽懐孟衛輝等路俱饑　三¶
十年十月京師饑¶
　　(臣/)等謹按成宗紀至元三十一年成宗己即位十¶
　　月遼陽行省所屬九縣饑十二月巴雅爾台呼喇¶
　　珠所𨽻一千户饑俱詳賑恤門¶
成宗元貞二年四月平陽絳州太原陽曲台州黄巖饑¶
<pb:KR2m0014_WYG_220-6b>¶
　大徳元年六月廣徳路七月寧海州文登牟平等縣¶
饑　三年八月揚州淮安等郡饑　四年二月湖北饑¶
三月寧國太平二路九月建康常州江陵等郡饑　六¶
年五月福州饑六月杭州嘉興湖州廣徳寧國饒州太¶
平紹興慶元婺州等郡及大同路饑七月建康路十一¶
月保定路饑　七年二月真定路五月太原龍興南康¶
袁州瑞州撫州等路髙唐南豐等州六月浙西七月常¶
徳路俱饑　八年六月烏撒烏䝉益州&KR0621;部東川等路¶
<pb:KR2m0014_WYG_220-7a>¶
饑　九年三月常寧州饑五月寳慶路八月揚州饑¶
十年三月濟州任城饑四月漢陽淮安道州柳州七月¶
黄州沅州永州九月成都十一月揚州辰州俱饑¶
　　(臣/)等謹按元史陳孚傳大徳七年兩浙大饑台州¶
　　諸路尤甚是其時不止於浙西饑也又武宗紀大¶
　　徳十一年武宗已即位秋冬間書饑者不一而足¶
　　皆見賑恤門¶
武宗至大元年二月益都般陽濟寧濟南東平泰安大¶
<pb:KR2m0014_WYG_220-7b>¶
饑六月山東河南江淮等郡大饑　二年七月徐州邳¶
州饑¶
　　(臣/)等謹按元史胡長孺傳至大元年兩浙大饑(詳/賑)¶
　　(恤/門)不知志何以不載也¶
仁宗皇慶元年六月鞏昌河州路饑　二年三月晉寧¶
大同大寧四川鞏昌甘肅等郡四月真定保定河間等¶
路五月順徳冀寧二路六月上都俱饑　延祐元年六¶
月衡州七月台州十二月歸徳汝寧沔陽安豐等郡俱¶
<pb:KR2m0014_WYG_220-8a>¶
饑　二年正月晉寧宣徳懐孟衛輝益都般陽等路十¶
二月漢陽路俱饑　三年二月河間濟南濱棣等處四¶
月遼陽葢州及南豐州五月寳慶桂陽澧州潭州永州¶
道州袁州俱饑　四年正月汴梁饑　五年四月上都¶
饑　六年八月山東濟寧饑　七年(時英宗/已即位)五月大同¶
雲内豐勝諸郡邑及瀋陽路八月廣東新州新城縣俱¶
饑¶
　　(臣/)等謹按仁宗延祐七年之八月五行志誤作八¶
<pb:KR2m0014_WYG_220-8b>¶
　　年今從紀改正又以地理志考之廣東新州所領¶
　　縣一為新興恐新城亦新興之訛也若建昌路之¶
　　新城則屬江西行省矣¶
英宗至治元年正月蘄州蘄水縣饑七月南恩新州十¶
一月鞏昌成州十二月慶元真定二路俱饑　二年三¶
月河南淮東淮西諸郡延安延長宜川二縣奉元路四¶
月東昌霸州九月臨安河西縣俱饑　三年二月京師¶
三月平江嘉定州崇明黄巖二州十一月鎮江丹徒沅¶
<pb:KR2m0014_WYG_220-9a>¶
州黔陽縣十二月歸澧二州俱饑¶
泰定帝泰定元年正月惠州新州南恩州信州上饒縣¶
廣徳路廣徳縣岳州臨湘華容等縣饑二月慶元紹興¶
二路綏徳州米脂清澗二縣三月臨洮狄道縣石州離¶
石縣四月江陵軍監利縣五月贛州吉安臨江等郡崑¶
山南恩等州八月冀寧延安江州安陸杭州建昌常徳¶
全州桂陽辰州南安等路屬州縣九月紹興南康二路¶
十一月泉州及中牟延津二縣俱饑　二年正月梅州¶
<pb:KR2m0014_WYG_220-9b>¶
及禄施英徳二州閏正月河間真定保定瑞州四郡二¶
月鳳翔路三月薊漷徐邳等州濟南肇慶江州惠州四¶
月杭州鎮江寧國南安潯州潭州等路五月廣徳袁州¶
撫州六月寧夏路九月瓊州成州及徳慶路十二月濟¶
南延川等郡俱饑　三年二月河間保定真定三路三¶
月大都永平奉元十一月瀋陽大寧永平廣寧金復州¶
甘肅額齊訥路俱饑　四年正月遼陽諸郡二月奉元¶
長清萊蕪二縣建康淮安蘄州屬縣四月通薊等州漁¶
<pb:KR2m0014_WYG_220-10a>¶
陽永清等縣七月武昌江夏縣俱饑　致和元年二月¶
乾州饑三月晉寧冀寧奉元延安等路四月保定東昌¶
般陽彰徳大寧五路屬縣五月河南東平大同等郡七¶
月威寧長安縣涇州靈臺縣俱饑¶
文宗天厯二年正月大同及東勝州涿州房山范陽等¶
縣饑四月奉元耀州乾州華州及延安邠寧諸縣饑流¶
民數十萬大都興和順徳大名彰徳懐慶衛輝汴梁中¶
興等路泰安髙唐曹冠徐邳等州江東浙西二道俱饑¶
<pb:KR2m0014_WYG_220-10b>¶
八月忻州十月漢陽武昌常徳澧州等路饑鳳翔府大¶
饑　三年正月寧海州文登牟平縣懐慶衡州二路真¶
定汝寧揚廬蘄黄安澧等郡饑二月河南大饑三月東¶
昌須城堂邑縣沂莒膠宻寧海五州臨清定陶光山等¶
縣鞏昌蘭州定西州四月徳州清平縣俱饑　至順二¶
年二月集慶嘉興二郡及江隂州檀順濰宻昌平五州¶
六月興和路髙原咸平等縣九月思州鎮逺府俱饑十¶
二月河南大饑　三年四月大理中慶路五月常寧州¶
<pb:KR2m0014_WYG_220-11a>¶
七月滕州八月大都寳坻縣俱饑¶
順帝元統元年夏兩淮大饑　二年春淮西七月池州¶
十一月濟南萊蕪縣俱饑　至元元年春益都路沂水¶
日照䝉隂莒四縣及龍興路夏京師俱饑是歳沅州道¶
州寳慶及邵武建寧饑　二年順州及淮西安豐浙西¶
松江浙東台州江西江撫袁瑞湖北沅州盧陽縣俱饑¶
　三年大都及濟南蘄州杭州平江紹興溧陽瑞州臨¶
江俱饑　五年上都開平縣桓州興和寳昌州濮州之¶
<pb:KR2m0014_WYG_220-11b>¶
鄄城冀寧之文城益都之膠密莒濰四川遼東瀋陽路¶
湖南衡州江西袁州八畨順元等處皆饑　六年順徳¶
之邢臺濟南之歴城大名之元城徳州之清平泰安之¶
奉符長清淮安之山陽等縣歸徳邳州益都般陽處州¶
婺州四郡皆饑　至正元年春京畿州縣真定河間濟¶
南及湖南饑夏彰徳及温州饑　二年保徳州大饑¶
三年衛輝冀寧忻州大饑人相食　四年霸州大饑人¶
相食東平路東阿陽穀汶上平隂四縣皆大饑冬保定¶
<pb:KR2m0014_WYG_220-12a>¶
河南饑　五年春東平路須城東阿陽穀三縣及徐州¶
大饑人相食夏濟南汴梁河南邠州瑞州温州邵武饑¶
　六年五月陜西饑　七年彰徳懐慶東平東昌晉寧¶
等處饑　九年春膠州大饑人相食鈞州新鄭宻縣饑¶
　十四年春浙東台州江東饒閩海福州邵武汀州江¶
西龍興建昌吉安臨江廣西靜江等郡皆大饑人相食¶
　十七年河南大饑　十八年春莒州蒙隂縣大饑斗¶
米金一斤冬京師大饑人相食彰徳山東亦如之　十¶
<pb:KR2m0014_WYG_220-12b>¶
九年正月至五月京師大饑銀一錠得米僅八斗死者¶
無算濟南及益都之髙苑莒之䝉隂河南之孟津新安¶
黽池等縣皆大饑人相食　二十一年霸州饑民多殍¶
死¶
　　(臣/)等謹按以上俱從志登載若王圻續通考又有¶
　　紀志皆不載者悉闕之¶
明太祖洪武二年湖廣陜西饑　四年陜西洊饑　五¶
年濟南東昌萊州大饑樹皮草實食為之盡　六年蘇¶
<pb:KR2m0014_WYG_220-13a>¶
州揚州真定延安饑　七年北平所屬州縣三十三饑¶
　十五年河南饑　十九年春河南洊饑夏青州饑¶
二十年山東三府饑　二十三年湖廣三府二州饑¶
二十四年山東及太原饑徐沛民食草實　二十五年¶
山東洊饑¶
成祖永樂元年北畿山東河南及鳳陽淮安徐州上海¶
饑　二年蘇松嘉湖四府饑　四年南畿浙江陜西湖¶
廣府州縣衛十四饑　五年順天保定河間饑　十年¶
<pb:KR2m0014_WYG_220-13b>¶
山東饑　十二年直省州縣二十四饑　十三年順天¶
青州開封三府饑　十四年平陽大同二府饑　十八¶
年青萊二府饑¶
仁宗洪熙元年北畿饑山東河南湖廣及南畿州縣三¶
十四饑¶
宣宗宣徳元年直省州縣二十九饑　二年直省縣十¶
四饑　三年直省州縣十五饑　六年直省縣十饑¶
八年以水旱告饑者府州縣七十有六　九年南畿山¶
<pb:KR2m0014_WYG_220-14a>¶
東浙江陜西山西江西四川多告饑湖廣尤甚　十年¶
揚徐滁南昌大饑¶
　　(臣/)等謹按王圻續通考宣宗宣徳朝止載八年山¶
　　東旱饑其畧而不詳如此¶
英宗正統三年春平凉鳳翔西安鞏昌漢中慶陽兖州¶
七府及南畿三州二縣江西浙江六縣饑　四年直省¶
州縣衛十八及山西隰州大同宣府偏頭關諸處饑¶
五年直省十府一州二縣饑陜西大饑　六年直省州¶
<pb:KR2m0014_WYG_220-14b>¶
縣二十六饑　八年夏湖南饑秋應天鎮江常州三府¶
饑　九年春蘇州府饑是歳雲南陜西乏食　十年陜¶
西山西饑　十二年夏淮安岳州襄陽荆州郴州俱洊¶
饑　十三年寧紹二府屬饑¶
景帝景泰元年大名順徳廣平保定處州太原大同七¶
府饑　二年大名廣平又饑順天保定西安臨洮大同¶
解州饑　三年淮徐大饑死者相枕藉　四年徐州洊¶
饑河南山東及鳳陽饑　五年兩畿十府饑　六年春¶
<pb:KR2m0014_WYG_220-15a>¶
兩畿山東山西浙江江西湖廣雲南貴州饑蘇松尤甚¶
　七年北畿山東江西雲南又饑河南亦饑¶
英宗天順元年北畿山東並饑(𤼵塋墓研道樹殆/盡父子或相食)　二¶
年長沙辰州永州常徳岳州五府及銅鼓五開諸衛饑¶
　四年湖廣及鎮逺府都匀平越諸衛饑　六年陜西¶
饑¶
憲宗成化元年兩畿浙江河南饑　二年南畿饑　四¶
年兩畿湖廣山東河南無麥鳳陽及陜西寧夏甘凉饑¶
<pb:KR2m0014_WYG_220-15b>¶
　五年陜西洊饑　六年順天河間真定保定四府饑¶
(食草木/殆盡)山西兩廣雲南並饑　八年山東饑　九年山¶
東又大饑(骼無/餘胔)　十三年南畿山東饑　十四年北畿¶
湖廣河南山東陜西山西饑　十五年江南饑　十六¶
年北畿山東雲南饑　十八年南畿遼東饑　十九年¶
鳳陽淮安揚州三府饑　二十年陜西饑道殣相望畿¶
南及山西平陽饑　二十一年北畿山東河南饑　二¶
十三年陜西大饑(武功民有殺/食宿客者)淮北山東亦饑¶
<pb:KR2m0014_WYG_220-16a>¶
　　(臣/)等謹按王圻續通考載二十年七月河北燕南¶
　　諸省大饑志不載¶
孝宗𢎞治元年應天及浙江饑　六年山東饑　七年¶
保定真定河間三府饑　八年蘇松嘉湖四府饑　十¶
四年順天永平河間河南四府饑遼東大饑　十五年¶
遼東洊饑兖州饑　十六年浙江山東及南畿四府三¶
州饑　十七年淮揚廬鳯洊饑人相食(或發瘞胔/以繼之)　十¶
八年延安諸府饑¶
<pb:KR2m0014_WYG_220-16b>¶
世宗嘉靖二年應天及滁州大饑　三年湖廣河南大¶
名臨清饑南畿諸郡大饑(父子相食道殣/相望奥彌千里)　四年河間¶
瀋陽大同三衛饑　五年順天保定河間三府大饑¶
六年遼東大饑　八年真定廬鳯淮揚五府徐滁和三¶
州及山東河南湖廣山西陜西四川饑襄陽尤甚　九¶
年畿内河南湖廣山東山西大饑　十二年北畿山東¶
饑　十五年湖廣大饑　十七年北畿饑河南鄖陽襄¶
陽三府饑　二十年保定遼東饑　二十一年順天永¶
<pb:KR2m0014_WYG_220-17a>¶
平饑　二十四年順天永平洊饑南畿亦饑　二十五¶
年順天饑江西亦饑　二十七年鞏昌漢中大饑　三¶
十一年宣大二鎮大饑人相食　三十二年南畿廬鳯¶
淮揚山東河南陜西並饑　三十三年順天及榆林饑¶
　三十六年遼東大饑人相食　三十九年順天永平¶
饑　四十年兩畿山西饑　四十三年北畿山東大饑¶
　四十四年順天饑　四十五年淮徐饑¶
　　(臣/)等謹按王圻續通考載世宗嘉靖十四年蘇松¶
<pb:KR2m0014_WYG_220-17b>¶
　　淮揚江西湖廣嵗凶户部尚書梁材請改折漕糧¶
　　以寛民力十八年鄭鈞饑十九年河南鄖襄饑聞¶
　　承天興陵工饑民就食者餓死載道御史姚虞繪¶
　　圖以聞志皆不載¶
穆宗隆慶元年蘇松二府大饑　二年湖廣饑¶
神宗萬厯元年淮鳯二府饑民多為盗　十年延安慶¶
陽平凉臨洮鞏昌大饑　十三年湖廣饑　十五年七¶
月黄河以北民食草木富平蒲城同官諸縣饑(有以石/為糧者)¶
<pb:KR2m0014_WYG_220-18a>¶
　十六年河南饑民相食蘇松湖三府饑　二十二年¶
河南大饑¶
　給事中楊明繪中州饑民圖以進巡按陳登雲進饑¶
　民所食鴈糞帝覽之動容¶
二十八年山東及河間饑　二十九年兩畿饑阜平縣¶
饑(有食其/稚子者)¶
　時蘇州饑民毆殺税使七人¶
三十七年山西饑　四十年南畿洊饑鳯陽尤甚　四¶
<pb:KR2m0014_WYG_220-18b>¶
十三年浙江饑　四十四年山東饑甚人相食河南及¶
淮徐亦饑　四十五年北畿民食草木山東屬邑多饑¶
　四十六年陜西饑　四十八年湖南大饑¶
愍帝崇禎元年陜西饑延鞏民相聚為盜　二年山西¶
陜西饑　五年淮揚諸府饑流殍載道　六年陜西山¶
西大饑淮揚洊饑(有夫妻雉經於樹及投河者塩/城教官王明佐至自縊於官署)　七¶
年京師饑太原大饑人相食¶
　御史龔廷獻繪饑民圖以進¶
<pb:KR2m0014_WYG_220-19a>¶
九年南陽大饑(有母烹/其女者)江西亦饑　十年浙江大饑人¶
相食　十二年兩畿山東山西陜西江西饑河南大饑¶
人相食盧氏嵩伊陽三縣尤甚　十三年北畿山東河¶
南陜西山西浙江三吳皆饑(自淮而北至南畿樹/皮食盡發瘞胔以食)　十¶
四年南畿饑¶
　金壇民於延慶寺近山見人云此地深入尺餘其土¶
　可食如言取之淘磨為粉而食取者日衆又長山十¶
　里亦出土堪食其色青白類茯苓又石子澗土黄赤¶
<pb:KR2m0014_WYG_220-19b>¶
　狀如猪肝俗呼觀音粉食之多腹痛隕墜以死是嵗¶
　畿南山東洊饑徳州斗米千錢父子相食行人斷絶¶
　大盗滋矣¶
　　地震¶
宋寧宗嘉定十四年五月丙申西川地震¶
　　(臣/)等謹按馬端臨通考載地震訖於嘉定十四年¶
　　之正月未載五月丙申事今據宋史五行志補録¶
理宗寳慶元年八月己酉地震　嘉熙四年十二月丙¶
<pb:KR2m0014_WYG_220-20a>¶
辰地震　淳祐元年十二月庚辰夜地震　寳祐三年¶
五月辛酉嘉定與叙南同日地震¶
度宗咸淳七年嘉定府城震者三¶
　　(臣/)等謹按度宗紀是年七月壬午四川制置使朱¶
　　禩孫奏夏五以來嘉定地震者再與志小異¶
十年十月(時恭帝/已即位)己巳閩中地震　徳祐元年三月乙¶
亥閩中地大震¶
遼太宗天顯十二年四月甲申地震¶
<pb:KR2m0014_WYG_220-20b>¶
穆宗應厯二年十一月己巳地震¶
聖宗統和九年九月己酉南京地震　太平二年三月¶
地震雲應二州屋摧地陷隗白山裂數百歩泉涌成流¶
道宗清寧三年七月甲申南京地震　咸雍四年七月¶
南京地震　太康二年十一月南京地震民舍多壞¶
金熙宗天㑹十五年七月丙戌夜京師地震　天眷三¶
年十二月丁丑地震　皇統四年十月甲辰地震十一¶
月甲辰河朔諸郡地震¶
<pb:KR2m0014_WYG_220-21a>¶
海陵正隆五年二月辛未河東陜西地震¶
　時鎮戎徳順等軍大風壞廬舍民多壓死海陵問司¶
　天馬貴中等曰何為地震貴中等曰伏陽逼隂所致¶
　又問震而大風何也對曰土失其性則地以震風為¶
　號令人君嚴急則有烈風及物之灾¶
世宗大定四年三月庚子夜京師地震　五年六月丙¶
午京師地震有聲自西北來殷殷如雷七月戊申又震¶
十月丁丒又震　七年九月庚辰地震　二十年五月¶
<pb:KR2m0014_WYG_220-21b>¶
丙寅京師地震　二十七年四月辛丑京師地㣲震¶
章宗明昌六年二月丁丑京師地震　承安五年五月¶
庚辰地震¶
衛紹王大安元年十一月丙申平陽地震有聲自西北¶
來戊戌夜又震(自復震動浮山縣尤劇城廨民居/圯者十七八死者凡二三千人)　二¶
年二月乙酉地大震有聲殷殷然六月七月至九月晦¶
其震不一¶
宣宗興定三年四月癸未陜右黑風晝起有聲如雷頃¶
<pb:KR2m0014_WYG_220-22a>¶
之地大震(平凉鎮戎徳順尤甚廬舍傾/壓死者以萬計雜畜倍之)¶
哀宗正大四年六月丙辰地震¶
元世祖至元二十一年九月戊子京師地震¶
　　(臣/)等謹按世祖紀戊子作甲申與志小異¶
二十六年正月丙戍地震¶
　先是帝在潜邸聞金進士李冶賢召問古今事又問¶
　昨地震何如對曰天裂為陽不足地震為隂有餘夫¶
　地道隂也隂太盛則變常今之地震或奸邪在側或¶
<pb:KR2m0014_WYG_220-22b>¶
　女謁盛行或讒慝交至或刑罰失中或征伐驟舉五¶
　者必有一於此矣夫天之愛君如愛其子故示此以¶
　警之耳茍能辨奸邪去女謁屏讒侫省刑罰慎征討¶
　上當天心下恊人意則可以轉咎為休帝嘉納之¶
　　(臣/)等謹按王圻續通考載至元元年十一月興國¶
　　路地震四年八月漢陽地震十一年八月松滋枝¶
　　江地震紀與志皆不載¶
二十七年二月癸未泉州地震丙戍泉州地復震八月¶
<pb:KR2m0014_WYG_220-23a>¶
癸巳武平路地大震(壓死按察司官及總管府官王連/等及民七千二百二十人壞倉庫)¶
(局四百八十間/民居不可勝數)九月戊申武平又震¶
　是嵗地震北京尤甚地陷黑沙水涌出人死傷數十¶
　萬帝深憂之時駐蹕龍虎臺遣鄂爾根薩里召集賢¶
　翰林兩院官詢致灾之由議者畏桑哥莫敢語及時¶
　政先是僧格理算天下錢糧民不聊生集賢直學士¶
　趙孟頫勸令鄂爾根薩里入奏帝赦天下盡與蠲除¶
　庶幾天變可弭帝從之草詔已具僧格怒謂必非帝¶
<pb:KR2m0014_WYG_220-23b>¶
　意孟頫曰凡錢糧未徴者其人死亡已盡非及時除¶
　免之他日言事者倘以失陷錢糧數百萬歸咎尚書¶
　省豈不為丞相深累耶僧格悟民始獲蘇¶
二十八年八月乙丑朔(乙丑志作己丑以世祖紀考之/上為七月壬戌下為是月丙寅)¶
(故改/正)平陽路地震¶
　時壞廬舍萬有八百二十六區壓死者百五十人¶
成宗元貞元年三月壬戍地震　大徳六年十二月辛¶
酉雲南地震戊辰亦如之　七年八月辛夘夕地震太¶
<pb:KR2m0014_WYG_220-24a>¶
原平陽尤甚(壞官民廬舍十萬計平陽趙/城縣范宣義郇堡徙十餘里)太原徐溝祁¶
縣及汾州平遙介休西河孝義等縣地震成渠泉涌黑¶
沙汾州北城陷長一里東城陷七十餘歩¶
　詔問致灾之由及弭灾之道保章正齊履謙按春秋¶
　言地為隂而主静妻道臣道子道也三者失其道則¶
　地為之不寧弭之之道大臣當返躬責已去專制之¶
　威以答天變不可徒為禳禱也時帝寢疾宰臣有專¶
　威福者故履謙言及之¶
<pb:KR2m0014_WYG_220-24b>¶
八年正月平陽地震不止¶
　時宫觀摧圯者千四百區道士死傷者千餘人軍民¶
　不可勝計皇后召平章政事阿錫頁問曰灾異如此¶
　殆下民所致耶對曰天地示警民何與焉¶
九年四月己酉大同路地震有聲如雷(壞廬舍五千八/百壓死者一千)¶
(四百/餘人)懷仁縣地裂二所涌水盡黑(其一廣十八步深十/五丈其一廣六十六)¶
(步深一丈五月癸亥以地震改/平陽路為晉寧太原路為冀寧)十一月壬子大同地震¶
十二月丙子地震　十月正月晉寧冀寧地震不止¶
<pb:KR2m0014_WYG_220-25a>¶
十一年八月(時武宗/已即位)壬寅開城路地震(王宫及官民廬/舍皆壞壓死故)¶
(秦王妃伊囉幹/等五千餘人)戊午冀寧路地震¶
武宗至大元年六月丁酉鞏昌隴西寧逺縣地震雲南¶
烏撒烏䝉地三日而大震者六九月己酉蒲縣地震十¶
月癸巳蒲縣靈縣地震¶
　　(臣/)等謹按九月己酉紀作丙寅十月靈縣紀作陵¶
　　縣存以備考¶
二年十二月壬戍陽曲縣地震有聲　三年十二月戊¶
<pb:KR2m0014_WYG_220-25b>¶
申冀寧路地震　四年(時仁宗/已即位)三月己亥寧夏路地震¶
七月癸未甘州地震大風有聲如雷閠七月甲子寧夏¶
地震¶
仁宗皇慶二年六月己未朔京師地震丙寅亦如之七¶
月壬寅又震¶
　　(臣/)等謹按五行志作六月丙寅京師地震己未丙¶
　　辰壬寅俱震與此異己未日前作丙寅後作丙辰¶
　　又於壬寅不書七月皆志之訛也故從紀¶
<pb:KR2m0014_WYG_220-26a>¶
延祐元年二月戊辰大寧路地震四月甲申朔又震有¶
聲如雷八月丁未冀寧汴梁等路陟縣武安縣地震十¶
一月癸酉大寧地震如雷　三年九月己未冀寧晉寧¶
等郡俱地震十月壬午河南地震　四年正月壬戌冀¶
寧地震七月辛夘又震九月壬辰嶺北地震三日　五¶
年正月甲戌懿州地震二月癸巳朔和寧路地震五月¶
己夘徳慶路地震¶
英宗至治二年九月癸亥地震十一月癸夘地震¶
<pb:KR2m0014_WYG_220-26b>¶
　　(臣/)等謹按英宗紀是年十一月乙夘宣徳府宣徳¶
　　縣地屢震已見賑濟門¶
泰定帝泰定元年四月庚辰以風烈月食地震手詔戒¶
飭百官十二月庚申奉元路同州地震有聲如雷¶
　是年六月車駕在上都先是以灾異詔百官集議中¶
　書平章政事張珪與樞宻院御史臺翰林集賢兩院¶
　官議言前宰相特們徳爾專政十年群邪並進如逆¶
　賊特克實之徒名為義子實其腹心終以遺患搆成¶
<pb:KR2m0014_WYG_220-27a>¶
　弑逆其子索諾木親與逆謀今復回給所籍家産其¶
　諸子尚在京師夤縁再入宿衛宜仍籍家産竄其子¶
　孫以懲大姦諸王諳達布哈博囉伊嚕音特穆爾庫¶
　魯克布哈等弑逆之黨天地不容宜誅之以謝天下¶
　遼王托克托居鎮遼東國家有變報復讐忿殺親王¶
　妃主百餘人分其羊馬畜産殘忍骨肉今不之罪乃¶
　復厚賜放還臣恐國之紀綱由此不振况今死者含¶
　寃感傷和氣宜奪削其爵土置之他所以彰天威武¶
<pb:KR2m0014_WYG_220-27b>¶
　備卿濟蘭前太尉布哈詐稱奉㫖令鷹師强收鄭國¶
　寳妻噶哈刑曹逮鞫服實竟原其罪縱惡如此何以¶
　為政成宗以來賈胡中賣寳石之弊分珠寸石售直¶
　數萬以經國有用之寳而易此不濟饑寒之物皆時¶
　貴與鄂拓克中寳之人妄稱呈獻冒給回賜髙其直¶
　且十倍蠶蠧國財暗行分用請禁止之自古聖君惟¶
　誠於治政可以動天地感鬼神初未嘗徼福於僧道¶
　也至元三十年醮祠佛事之目止百有二大徳七年¶
<pb:KR2m0014_WYG_220-28a>¶
　再立功徳使司積五百有餘今年一增其目明年即¶
　指為例已倍四之三矣比年佛事愈繁享國不永致¶
　灾愈速事無應驗斷可知矣宜罷功徳使司及累朝¶
　忌日醮祠佛事名目止令宣政院主領修舉餘悉停¶
　罷游惰之徒妄投宿衛部屬及宦者女紅太醫隂陽¶
　之屬不可勝數耗國損民宜如世祖時支請之數給¶
　之餘悉簡汰庫特齊牧養馬駝嵗有常法宜如大徳¶
　團槽之制所賜諸王公主駙馬及百官宦者之田悉¶
<pb:KR2m0014_WYG_220-28b>¶
　拘還官其僧道典買民田及民間所施産業宜悉役¶
　之左右之臣非有功勲勞效著明實跡不加賞賜請¶
　皆著為令凡數千言詞甚切至帝終不能從¶
三年十二月丁亥寧夏路地震如雷發自西北連震者¶
三(三紀/作四)　四年三月癸夘和寧路地震如雷八月鞏昌¶
通渭縣山崩碉門地震有聲如雷鳯翔興元成都陜州¶
江陵等郡地同日震九月壬寅寧夏地震十一月辛夘¶
冀寧路陽曲縣地震　致和元年七月辛酉朔寧夏地¶
<pb:KR2m0014_WYG_220-29a>¶
震己夘大寧路地震十月(時文宗/已即位)壬寅大寧路又震¶
　　(臣/)等謹按王圻續通考載文宗天厯元年二月合¶
　　肥縣地震十月大寧路地震考帝紀天厯改元即¶
　　在泰定帝之致和元年九月十三日其年二月並¶
　　無合肥地震事若十月之大寧地震則當係於致¶
　　和不必重見也¶
文宗至順二年四月庚戍真定陟縣地一日五震或三¶
震月餘乃止¶
<pb:KR2m0014_WYG_220-29b>¶
　　(臣/)等謹按五行志庚戌作丁亥考文宗紀前為戊¶
　　申後甲寅則志之訛也故從紀若紀稱真定武陟¶
　　縣地震逾月不止以地理志考之真定路有陟縣¶
　　武陟則屬懷慶路乃紀之訛也故從志¶
三年四月戊申大寧路地震五月戊寅京師地震有聲¶
八月己酉隴西地震九月丁丑夜京師地震有聲¶
　　(臣/)等謹按三年志作四年訛也續通鑑綱目既書¶
　　三年秋八月京師隴西地震九月地震又書四年¶
<pb:KR2m0014_WYG_220-30a>¶
　　夏五月京師地震蓋兼採紀志而王圻續通考復¶
　　兼採紀志與綱目重叠書之不知三年十月庚子¶
　　寧宗即位十一月壬辰崩四年六月己巳順帝遂¶
　　即位改為元統元年爾時並無地震事也¶
順帝元統元年十一月癸夘安慶潛山縣地震十二月¶
饒州徳興縣餘干樂平二州地震　二年五月信州地¶
震八月辛未京師地震　至元元年十一月壬寅興國¶
路地震十二月丙午安慶路地震所屬宿松太湖潛山¶
<pb:KR2m0014_WYG_220-30b>¶
三縣同時俱震廬州蘄州黄州亦如之是月饒州地亦¶
震　二年正月乙丑宿松地震　三年八月壬午京師¶
地大震凡六日癸未河南地震¶
　京師震時太廟梁柱裂各室墻壁皆壞壓損儀物文¶
　宗神主及御床盡碎西湖寺神御殿壁仆壓損祭器¶
　自是累震至丁亥方止所損人民甚衆戊子修理文¶
　宗神主并廟中諸物¶
　　(臣/)等謹按五行志載三年八月辛亥夜京師地震¶
<pb:KR2m0014_WYG_220-31a>¶
　　壬午又大震考順帝紀是年七月有庚戍太白晝¶
　　見壬子車駕幸乾元寺事計自辛亥至壬午越三¶
　　十餘日是志之訛也¶
四年二月乙酉奉聖州地震八月辛未宣徳府地大震¶
丙子京師地震日二三次至乙酉乃止¶
　先是正月丙申以地震赦天下至八月癸未又以地¶
　震改宣徳府為順寧府奉聖州為保安州¶
　　(臣/)等謹按五行志載三年八月順州龍慶州及懷¶
<pb:KR2m0014_WYG_220-31b>¶
　　來縣皆以辛巳夜地震壞官民房舍傷人及畜牧¶
　　宣徳府亦如之遂改為順寧是未核宣徳之地震¶
　　改名乃在四年也又載四年春保安州及瑞州路¶
　　新昌州地震七月己酉保安州地大震八月宻州¶
　　安邱縣地震此又奉聖所以改名之故而紀之互¶
　　異處亦多矣¶
至正元年二月己未汴梁路地震　二年四月辛丑冀¶
寧路平晉縣地震聲如雷裂地尺餘民居皆傾十二月¶
<pb:KR2m0014_WYG_220-32a>¶
己酉(志作/乙酉)京師地震　三年二月鈞州新鄭宻縣地震¶
十二月膠州及屬邑髙宻地震　四年八月莒州䝉隂¶
縣地震十二月東平路東阿陽榖平隂三縣及漢陽地¶
震　五年正月薊州地震所領四縣及東平汶上縣亦¶
如之十二月乙丑鎮江地震　六年二月益都路益都¶
昌樂夀光三縣濰州北海膠州即墨縣地震三月髙苑¶
縣地震壞民居九月戊子(志作/戊午)邵武地震翌日地中有¶
聲如鼓夜復如之　七年二月益都臨淄臨朐濰州之¶
<pb:KR2m0014_WYG_220-32b>¶
昌邑膠州之髙宻濟南之棣州地震三月東平路東阿¶
陽穀平隂三縣地震河水動搖五月臨淄地又震七日¶
乃止十一月鎮江丹陽縣地震　九年六月台州地震¶
　十年冀寧徐溝縣地震　十一年四月冀寧路汾忻¶
二州文水平晉榆次夀陽四縣晉寧之榆社懷慶河内¶
修武二縣及孟州皆地震聲如雷(圯房屋壓/死者甚衆)八月丁丑¶
中興路公安松滋枝江三縣峽荆門二州地震　十二¶
年二月丙戌霍州靈邱縣地震三月(志作閏三/月丁丑)陜西地¶
<pb:KR2m0014_WYG_220-33a>¶
震¶
　時莊浪定西静寧㑹州尤甚移山湮谷陷没廬舍有¶
　不見其跡者㑹州公㕔墻圯得弩五百餘張長丈餘¶
　短者九尺人莫能開挽改定西為安定州㑹州為㑹¶
　寧州¶
十三年三月莊浪定西静寧㑹州地震　十四年四月¶
癸巳朔汾州介休縣地震泉涌七月孝義縣地震十一¶
月寧國路地震所領寧國旌徳二縣亦如之淮安路海¶
<pb:KR2m0014_WYG_220-33b>¶
州地震十二月己酉紹興地震　十五年六月丁丑冀¶
寧保徳州地震　十六年正月薊州地震凡十日所領¶
四縣亦如之六月雷州地大震　十八年二月乙亥冀¶
寧臨州地震五月益都地震　十九年五月甲午慶元¶
地震　二十年二月延平順昌縣地震　二十二年三¶
月南雄路地震　二十三年十二月丁巳台州地震¶
二十五年十月壬申興化路地震有聲如雷　二十六¶
年三月海州地震如雷六月壬子朔汾州介休縣地震¶
<pb:KR2m0014_WYG_220-34a>¶
七月辛巳朔(志作/辛亥)冀寧路徐溝縣石忻臨三州汾之孝¶
義平遙二縣同日地震是月河南府鞏縣地震　二十¶
七年五月山東地震十月丙辰福州地震十二月庚午¶
又震有聲如雷　二十八年六月庚子朔冀寧文水徐¶
溝三縣汾州孝義介休三縣臨州保徳州隰之石樓縣¶
及陜西皆地震十月辛巳陜西地又震¶
明太祖洪武四年正月己丑鞏昌臨洮慶陽地震　五¶
年四月戊戌梧州府蒼梧賀州恭城立山等處地震六¶
<pb:KR2m0014_WYG_220-34b>¶
月癸夘太原府陽曲縣地震七月辛亥又震壬戌京師¶
地震八月癸未太原府徐溝縣西北空中有聲地震凡¶
三日戊戌陽曲又震九月壬戌又震者再十月戊寅辛¶
夘復震(是年陽曲/地凡七震)　八年七月戊辰京師地震十二月¶
戊子又震　十一年四月乙巳寧夏地震壞城垣　十¶
三年十二月甲戌福州府廣州府河州地震　十九年¶
六月辛丑雲南地震十一月己夘復震有聲　二十三¶
年正月庚辰山東地震¶
<pb:KR2m0014_WYG_220-35a>¶
　　(臣/)等謹按五行志又稱自六年至十四年陽曲地¶
　　復八震不記月日應從附録¶
惠帝建文元年三月甲午京師地震¶
成祖永樂元年十一月甲午北京地震山西寧夏亦震¶
　二年十一月癸丑京師濟南開封並震有聲　六年¶
五月壬戌京師地震　十一年八月甲子京師地震¶
十三年九月壬戌北京地震　十四年九月癸夘北京¶
地震　十八年六月丙午北京地震　二十二年六月¶
<pb:KR2m0014_WYG_220-35b>¶
壬申南京地震¶
仁宗洪熙元年二月戊午六安衛地震凡七日(是嵗南/京地震)¶
(凡四十/有三)¶
宣宗宣徳元年七月癸巳京師地震有聲自東南迄西¶
北(是嵗南京/地震者九)　二年春南京地屢震　三年南京地屢¶
震　四年兩京地震　五年正月壬子南京地震辛酉¶
又震¶
英宗正統三年三月己亥京師地震庚子又震甲辰又¶
<pb:KR2m0014_WYG_220-36a>¶
震者再　四年六月乙未復震八月己亥又震　五年¶
十月庚午朔蘭州莊浪地震十日十月十一月屢震(壊/城)¶
(堡廬舍壓/死人畜)　十年二月丁巳京師地震¶
景帝景泰二年七月癸丑京師地震　三年南京地震¶
　五年十月庚子京師地震有聲起西迄東南¶
英宗天順元年十月乙巳南京地震¶
憲宗成化元年四月甲申鈞州地震二十三日乃止¶
三年四川地屢震五月壬申宣府大同地震冇聲威逺¶
<pb:KR2m0014_WYG_220-36b>¶
朔州亦震(壞墩臺牆/垣壓傷人)　四年八月癸巳京師地震有聲¶
十二月戊戌湖廣地震　五年十二月丙辰汝寧武昌¶
漢陽岳州同日地震　六年正月丁亥河南地震是年¶
湖廣亦震　十年四月壬午鶴慶地震九月己巳自寅¶
至申復十五震(壊廨舍民/居傷人畜)十月丁酉靈州大沙井驛地¶
震有聲如雷(自後晝/夜屢震)十一月甲寅一日十一震(城堞房/屋多圮)¶
　十二年正月辛亥南京地震十月辛巳京師地震¶
十三年正月己巳鳳陽臨淮地震有聲閏二月癸卯臨¶
<pb:KR2m0014_WYG_220-37a>¶
洮鞏昌地震四月戊戌甘肅地裂又震有聲榆林凉州¶
亦震寧夏大震聲如雷(城垣崩壞者/八十三處)甘州鞏昌榆林凉¶
州及沂州剡城滕費嶧等縣同日俱震九月甲戌京師¶
地三震　十四年六月廣西太平府地震至八月乙巳¶
凡七震七月四川鹽井衛地連震(廨宇傾覆/人畜多死)　十六年¶
八月丁巳四川越巂衛一日七震越數日連震　十七¶
年二月甲寅南京鳳陽廬州淮安揚州和州兖州及河¶
南州縣同日地震五月戊戌直𨽻薊州遵化縣地震六¶
<pb:KR2m0014_WYG_220-37b>¶
月甲辰又震日三次永平府及遼東寧逺衛亦三震¶
　十七年二月初十日禮部奏南京江北同日地震考¶
　之傳記地動千里有大災又云春動者歳凶二月動¶
　者水災今所動不止千里况南京鳳陽皆祖宗根本¶
　之地宜行各處守臣理寃抑恤孤寡以消變異廣儲¶
　蓄省費用以備凶荒濬河渠築河堤以防水患從之¶
二十年正月庚寅京師及永平宣府遼東皆震宣府地¶
裂(天壽山宻雲古北口居庸關/城垣墩堡多摧人有壓死者)五月甲寅代州地七震¶
<pb:KR2m0014_WYG_220-38a>¶
　二十一年二月壬申泰安地震三月壬午朔復震聲¶
如雷後四日復微震癸巳乙未庚子連震四月癸未鞏¶
昌府固原衛及蘭河洮岷四州地俱震有聲癸巳薊州¶
遵化縣地震有聲越數日復連震(城垣民居/有頽仆者)五月壬戌¶
京師地再震九月丙辰廉州梧州地震有聲連震者十¶
六日十一月丙寅京師地震　二十二年九月辛亥成¶
都地日七八震俱有聲次日復震¶
孝宗𢎞治元年八月壬寅漢茂二州地震(仆黄頭等寨/碉房三十七)¶
<pb:KR2m0014_WYG_220-38b>¶
(户人口有/壓死者)十二月辛卯四川地震連三日　二年五月¶
庚申成都地震連三日有聲　三年十二月己未京師¶
地再震　四年六月辛亥地三震八月乙卯南京地震¶
淮揚二府同日震　六年三月寧夏地震連三年共二¶
十震四月甲辰開封衛輝東昌兖州同日地震有聲¶
七年二月丁丑曲靖地震(壞房屋壓/死軍民)是歳兩京並六震¶
　八年三月己亥寧夏地震十二次聲如雷(傾倒邊牆/墩臺房屋)¶
(壓傷/人)九月甲午至辛丑安南衛地十二震十月壬戌至¶
<pb:KR2m0014_WYG_220-39a>¶
甲子海州九震是歳南京地再震¶
　八年十二月有詔修省求直言南京戸部主事胡燿¶
　上疏言地震之數灾之小者也西北旱疫父子相食¶
　東南饑疫骨肉流離大變也特深居九重左右䝉蔽¶
　未之知耳今季廣楊鵬引用劉良輔輩左道惑亂聖¶
　心齋醮費財差遣在外如虎横行吞噬無厭士大夫¶
　昏夜乞哀於宫宦貴戚交相賄託不以為恥言官有¶
　所舉劾贍前顧後茍且塞責如小吏徐珏忠義敢言¶
<pb:KR2m0014_WYG_220-39b>¶
　乃悞聴奸臣之愬置之於法御史王槐依阿罪之陛¶
　下所以奉行天地之事羣臣所以奉行陛下之事者¶
　如此隂盛陽微灾異曷由以弭乞用臣言則奸佞斥¶
　隂慝消矣疏入人為燿危之未幾廣輩果以贓敗¶
九年兩京地震者各二次　十年正月戊午京師山西¶
地震六月乙亥海豐地震聲如雷數日乃止是歳真定¶
寧夏榆林鎮畨靈州太原皆震屯留尤甚(如舟将覆/屋瓦皆落)¶
十三年七月己巳京師地震十月戊申南京鳳陽同時¶
<pb:KR2m0014_WYG_220-40a>¶
地震　十四年正月庚戌朔延安慶陽二府同華諸州¶
咸陽長安諸縣潼關諸衛連日地震有聲如雷朝邑尤¶
甚頻震十七日(城垣民舍多摧/壓死人畜甚衆)縣東地坼水溢成河自¶
夏至冬復七震是日陜州永寧盧氏二縣平陽府安邑¶
滎河二縣俱震有聲蒲州自是日至戊午連震丁丑福¶
興泉漳四府地俱震二月蒲州地又震至三月癸亥凡¶
二十九震八月癸酉貴州地三震十月辛酉南京地震¶
　時兵部尚書馬文升上言考之歴代固有地震未有¶
<pb:KR2m0014_WYG_220-40b>¶
　震於正月朔日者亦未有震開而裂水将成河者此¶
　乃非常之異古今所未見者也伏望祗畏變異修省¶
　刻責行仁政以安養斯民重臺諫以廣開言路府庫¶
　之金幣重為撙節以備𦂳急之用無益之齋醮暫免¶
　修設以省浪費之繁念錢糧之空虛止傳奉無例之¶
　官憫畿民之艱窘禁奏討有礙之地遵聖祖之訓每¶
　清晨視朝法列聖之規日奏事二次疏入帝韙之云¶
　視朝奏事朕自加省織造絨褐内官便取回餘俱議¶
<pb:KR2m0014_WYG_220-41a>¶
　行之¶
十五年九月丙戌南京徐州大名順徳濟南東昌兖州¶
同日地震濮州尤甚(壊城垣民舍/壓死百餘人)是日開封彰徳平陽¶
澤潞亦震十月甲子山西應朔代三州山隂馬邑陽曲¶
等縣地俱震聲如雷丁卯南京地震　十六年二月庚¶
申南京地震　十八年六月癸亥寧夏地震聲如雷九¶
月癸巳杭嘉紹寧四府地震有聲甲午南京及蘇松常¶
鎮淮揚寧七府通和二州同日地震辛丑蒲解二州絳¶
<pb:KR2m0014_WYG_220-41b>¶
夏平陸滎河聞喜芮城猗氏七縣地俱震有聲安邑萬¶
全尤甚(民有壓/死者)¶
武宗正徳元年二月癸酉至乙亥郃陽地震者十餘次¶
有聲如雷四月癸丑雲南府連日再震木宻關地震如¶
雷凡五(壞城垣屋/舍壓傷人)八月丁巳萊州府鼇山衛地震聲如¶
雷以後屢震萊州自九月至十二月地震四十五俱有¶
聲如雷　二年九月庚午雲南府南安州新興州三日¶
連震(揺撼民舍/人有死者)　四年五月己亥夜武昌見碧光如電¶
<pb:KR2m0014_WYG_220-42a>¶
者六有聲如雷已而地震¶
　　(臣/)等謹按王圻續通考正徳元年正月丙寅天鳴¶
　　地震六月震郊壇及太廟奉天殿五年七月四川¶
　　威茂潼川等處皆地震有聲如雷史不載¶
六年四月乙未楚雄地三日五震至明年五月又連震¶
十三日十月甲辰大理府鄧川州劍川州洱海衛地震¶
鶴慶劍川尤甚(壞城垣房廨/人有壓死者)十一月戊午京師地震保¶
定河間二府及八縣三衛山東武定州同日皆震霸州¶
<pb:KR2m0014_WYG_220-42b>¶
連三日十九震　七年五月壬子楚雄府自是日至甲¶
子地連震聲如雷八月己巳騰衝衛地震二日(壞城樓/官民廨)¶
(宇赤水涌出田禾/盡没死傷甚衆)　八年十二月戊戌成都重慶二府¶
潼川卭二州地俱震　九年六月甲辰鳳陽府地震有¶
聲八月乙巳京師大震十月壬辰叙州府太原府代平¶
榆次等十州縣大同府應州山隂馬邑二縣俱地震有¶
聲　十年五月壬辰雲南趙州永寧衛地震踰月不止¶
有一日二三十震者(黒氣如霧壊城垣官廨民居不/可勝計死者數千人傷倍之)¶
<pb:KR2m0014_WYG_220-43a>¶
八月丁丑大理府地震至九月乙未復大震四日　十一¶
年八月戊戌南京地震武昌亦震十二月己未楚雄大¶
理二府蒙化景東二衛俱震　十二年四月甲子撫州¶
府及餘干豐城二縣泉州府俱地震浙江金鄉衛自是¶
日至七月己丑凡十有五震六月戊辰雲南新興州及¶
通海河西嶍峩諸縣地震(壞城樓房屋/民有壓死者)九月己卯濟青¶
登萊四府地震是歳泉州二月至六月金華二月至七¶
月皆數震　十三年六月己巳大理府及趙鄧川二州¶
<pb:KR2m0014_WYG_220-43b>¶
浪穹縣地震是日䝉化亦震十月甲午十一月癸卯又¶
震　十四年二月丁丑京師地震九月丙午昌平州宣¶
府開平等衛亦震丙辰福興泉三府地震　十五年三¶
月丙申安寧姚安賓川䝉化鶴慶俱地震蒙化震二日¶
(仆城垣廬舍/民有壓死者)八月辛酉景東衛地震聲如雷(揺仆城牆/廨宇地多)¶
(拆/裂)乙丑濟南東昌開封地震¶
世宗嘉靖二年正月南京鳳陽山東河南陜西地震七¶
月壬申浙江定海諸衛地震(城堞/盡毁)　三年正月丙寅朔¶
<pb:KR2m0014_WYG_220-44a>¶
兩畿河南山東陜西同時地震辛巳蘇常鎮三府地震¶
是年南京震者再　四年八月癸卯徐州鳳陽一衛三¶
州縣及懐慶開封二府俱地震聲如雷九月壬申鳳陽¶
徐州及開封二縣復震　五年四月癸亥永昌騰衝騰¶
越同日地震貴州安南衛地震聲如雷壬申復震　六¶
年十月戊辰京師地震　十二年八月丁酉京師地震¶
　十五年十月庚寅京師又震順天永平保定萬全都¶
司各衛所俱震聲如雷　十六年九月癸酉雲南地震¶
<pb:KR2m0014_WYG_220-44b>¶
　十八年七月庚寅楚雄臨安廣西又震　十九年四¶
月庚午洮州甘肅俱震　二十一年九月甲戌平陽固¶
原寧夏洮州同日地震有聲十一月丁巳鞏昌固原西¶
安鳳陽地震　二十二年三月乙巳太原震有聲凡十¶
日明年三月復如之四月庚辰福興泉漳四府地震¶
二十三年三月朔太原地震有聲者十日¶
　　(臣/)等謹按王圻續通考載嘉靖二年十二月地震¶
　　自下弦起至明年元旦連日大震十一年正月十¶
<pb:KR2m0014_WYG_220-45a>¶
　　八日青州府地震聲吼如雷十九日雲南尋甸軍¶
　　民府陸凉衛地震倒塌城牆房屋四月十五日雲¶
　　南府地震六月二十五日陜西隆徳縣地震如雷¶
　　九月十七日福州府地震二十一日寧夏衛地震¶
　　十二年正月癸巳隆慶右衛地震如雷威川州亦¶
　　如之二十四年遼東海寧衛地震有聲如雷志不¶
　　載¶
二十七年七月戊寅京師地震順天保定二府俱震八¶
<pb:KR2m0014_WYG_220-45b>¶
月癸丑京師復震登州府及廣寧衛亦震　三十年九¶
月乙未京師地震有聲　三十一年二月癸亥鳳陽府¶
地震有聲三月丙戌山西亦如之　三十四年十二月¶
壬寅山西陜西河南同時地震聲如雷¶
　時渭南華州朝邑三原蒲州等處尤甚或地裂泉湧¶
　中有魚物或城郭房屋陷入地中或平地突成山阜¶
　或一日數震或累日震不止河渭大泛華嶽終南山¶
　鳴河清數日官吏軍民壓死八十三萬有奇¶
<pb:KR2m0014_WYG_220-46a>¶
三十七年正月庚申陜西地震三月丁丑昌平州地震¶
五月丁卯蒲州地連震三日聲如雷六月甲申又震十¶
月丙午華州地震聲如雷至壬子又震戊午復大震傾¶
陷廬舍甚多　三十八年七月辛巳南京地震有聲¶
三十九年四月嘉興湖州地震(屋廬揺動如帆河/水激撞魚皆躍起)　四¶
十年二月戊戌甘肅山丹衛地震有聲(壊城堡/廬舍)六月壬¶
午太原大同榆林地震寧夏固原尤甚(城垣墩臺府屋/皆摧地湧黒黄)¶
(沙水壓死軍民無算/壞廣武紅寺等城)　四十一年正月丙申京師地震¶
<pb:KR2m0014_WYG_220-46b>¶
是歳寧夏地震　四十五年正月癸巳福建福興泉三¶
府同日地震¶
　　(臣/)等謹按王圻續通考三十六年十二月兖州地¶
　　震三十七年七月河南南陽府地震三十九年竹¶
　　谿縣地震四月寧夏地震六月香山新㑹縣地震¶
　　有聲志不載¶
穆宗隆慶二年三月甲寅陜西慶陽西安漢中寧夏山¶
西蒲州安邑湖廣鄖陽及河南十五州縣同日地震戊¶
<pb:KR2m0014_WYG_220-47a>¶
寅京師地震是日山東登州四川順義等縣同日震(樂/亭)¶
(地裂三丈餘者/二寧逺城崩)四月癸未懐慶南陽汝寧寧夏同日地¶
震乙酉鳳翔平凉西安慶陽地震(壞城/傷人)　三年十一月¶
庚辰京師地震　四年四月戊戌京師地震　五年六¶
月辛卯朔京師地震者三¶
　　(臣/)等謹按王圻續通考所載二年地震事自正月¶
　　至四月不可勝書與志互有異同今從志不贅載¶
神宗萬厯元年八月戊申荆川地震至丙寅方息　二¶
<pb:KR2m0014_WYG_220-47b>¶
年二月癸亥長汀地震(裂成坑陷/没民居)　三年正月甲戌湖¶
廣江西地震五月戊戌朔㐮陽鄖陽及南陽府屬地震¶
三日己亥信陽亦震六月戊子福汀漳等府及廣東之¶
海陽縣俱地震九月戊午京師地震十月丁卯又震己¶
卯岷州衛地震己丑至壬午連百餘震　四年二月庚¶
辰薊遼地震辛巳又震　五年二月辛巳騰越二十餘¶
震次日復震(壊廟廡倉舍千餘間民居圮/者十之七壓死軍民甚衆)　七年七月¶
戊午京師地震　八年五月壬午遵化數震七日乃止¶
<pb:KR2m0014_WYG_220-48a>¶
七月甲午井坪路地大震(摧城垣/數百丈)　九年四月己酉蔚¶
州地震聲如雷大同鎮堡各州縣同時地震有聲　十¶
一年二月戊子承天府地震　十二年二月丁卯京師¶
地震五月甲午又震　十三年二月丁未淮安揚州廬¶
州及上元江寧江浦六合俱地震三月戊寅山西山隂¶
縣地震旬有五日乃止八月己酉京師地震　十四年¶
四月癸酉京師地震　十五年三月壬辰開封府屬地¶
震者三彰徳衛輝懐慶同日震五月山西地震　十六¶
<pb:KR2m0014_WYG_220-48b>¶
年六月庚申京師地再震　十七年七月己未杭州温¶
州紹興地震　十八年六月丙子甘肅臨洮地震(壞城/郭廬)¶
(舍壓死人/畜無算)八月福建地屢震　十九年三月己巳昌平¶
州地震十月戊戌山丹衛地震　二十三年五月丁酉¶
京師地震十二月癸亥陜西地震聲若雷　二十四年¶
十一月福建地震　二十五年正月壬辰朔四川地震¶
三日八月己卯遼陽廣寧諸衛地震甲申京師地震宣¶
府薊鎮等處俱震十二月乙酉京師地震　二十六年¶
<pb:KR2m0014_WYG_220-49a>¶
正月朔寧夏地震八月丁丑京師地震有聲　二十七¶
年七月辛未承天沔陽岳州地震　二十八年二月戊¶
寅京地地震(自艮方西南/行如是者再)¶
　　(臣/)等謹按王圻續通考載神宗萬厯二十二年九¶
　　月山東十一月蘇州府地震二十三年正月松江¶
　　府地震二十七年四月永平府九月灤州等處地¶
　　震志不載¶
三十一年四月丙午承天府鍾祥縣地震(房屋多有/摧裂者)五¶
<pb:KR2m0014_WYG_220-49b>¶
月戊寅京師地震　三十二年閏九月庚辰鞏昌及醴¶
泉地一日十餘震(城郭民居並摧白/陽吳泉界地裂)　三十三年五月¶
辛丑陸川地震有聲(壊城垣府屋壓/死男婦無算)九月丙申京師地¶
震者再自東北向西南行　三十四年六月丙辰陜西¶
地震　三十五年七月乙卯松潘茂州汶州地震數日¶
　三十六年二月戊辰京師地震七月丁酉又震　三¶
十七年六月辛酉甘肅地震(紅崖清水諸堡壓死軍民/八百四十餘人圯邊墩八)¶
(百七十里/裂東關地)　四十年二月乙亥雲南大理武定曲靖地¶
<pb:KR2m0014_WYG_220-50a>¶
大震次日又震緬甸亦震五月戊戌雲南大理曲靖復¶
大震　四十二年九月庚午山西河南地震　四十三¶
年二月己卯揚州地震(狼山寺殿/壊塔傾)八月乙亥楚雄地震¶
如雷十月辛酉京師地震　四十五年五月甲戌鳳陽¶
府地震乙亥復震　四十六年六月壬午京師地震九¶
月乙卯再震畿輔山西州縣一十有七及紫荆關馬水¶
沿河二口偏頭神池同日地震　四十八年二月庚戌¶
雲南及肇慶惠州荆州襄陽承天沔陽京山皆地震¶
<pb:KR2m0014_WYG_220-50b>¶
熹宗天啓二年二月癸酉濟南東昌河南海寧地震三¶
月癸卯濟南東昌屬縣八連震三日九月甲寅平凉隆¶
徳諸縣鎮戎平虜諸所馬剛雙峰諸堡地震如翻(壊城/垣七)¶
(千九百餘丈屋宇萬一千八百/餘區壓死男婦萬二千餘口)十一月癸卯陜西地震¶
　三年四月庚申朔京師地震十月乙亥復震閏十月¶
乙卯雲南地震十二月丁未南畿六府二州俱地震揚¶
州尤甚是月戊戌京師地又震　四年二月丁酉薊州¶
永平山海地屢震(壞城郭/廬舍)甲寅京師地震(宫殿動揺有/聲銅缸之水)¶
<pb:KR2m0014_WYG_220-51a>¶
(騰波/震盪)三月丙辰戊午又震庚申又震者三六月丁亥保¶
定地震(壊城郭/傷人畜)八月己酉陜西地震十二月癸卯南京¶
地震　六年六月丙子京師地震濟南東昌及河南一¶
州六縣同日震天津三衛宣府大同俱數十震山西靈¶
邱晝夜數震月餘方止(城郭廬舍並摧/壓死人民無算)七月辛未河南¶
地震九月甲戌福建地震十二月戊辰寧夏石空寺堡¶
地大震(礌山石殿傾/倒壓死僧人)是年南京地亦震　七年寧夏各¶
衛營屯堡自正月己巳至二月己亥凡百餘震(大如雷/小如鼔)¶
<pb:KR2m0014_WYG_220-51b>¶
(如風城垣房屋/邊牆墩䑓悉圮)十月癸丑南京地震自西北迄東南隆¶
隆有聲¶
愍帝崇禎元年九月丁卯京師地震　三年九月戊戌¶
南京地震　四年六月乙丑臨洮鞏昌地震(壊廬舍/損民畜)¶
五年四月丁酉南京四川地震十月丁卯山西地震十¶
一月甲寅雲南地震　六年七月戊戌陜西地震　八¶
年冬山西地震　九年三月戊辰福建地震　十年正¶
月丙午南京地震七月壬午雲南地震十月乙卯四川¶
<pb:KR2m0014_WYG_220-52a>¶
地震十二月陜西西安及海刺同時地震數月不止¶
十一年九月壬戌遼東地震　十二年二月癸巳京師¶
地震　十三年十一月戊子南京地震　十四年三月¶
戊寅福建地震四月丙寅湖廣地震五月戊子甘肅地¶
震六月丙午福建地震七月甲午四川地震　十五年¶
五月丙戌兩廣地震七月甲申山西地震　十六年九¶
月鳳陽地屢震十一月丙申山東地震　十七年正月¶
庚寅朔鳳陽地震乙卯南京地震三月辛卯廣東地震¶
<pb:KR2m0014_WYG_220-52b>¶
　　山崩　地陷　地移　地長　川竭¶
宋理宗寳慶二年七月戊辰遂安休寧兩縣界山裂¶
度宗咸淳十年八月癸丑(時帝㬎/已即位)天目山崩¶
　餘杭民溺死者無算¶
遼天祚帝保大二年十二月居庸關崖石自崩¶
　時秦晉王淳妻伊徳妃以勁兵守居庸及金兵臨關¶
　崖石自崩戌卒多壓死不戰自潰¶
　　(臣/)等謹按金史凡山崩川竭等俱無所見元史帝¶
<pb:KR2m0014_WYG_220-53a>¶
　　紀世祖至元二十七年八月癸巳武平地陷已見¶
　　地震門若王圻續通考至元六年九月奉化州山¶
　　崩水涌及桃源山崩事紀不載考五行志乃順帝¶
　　至元六年五月六月之訛也¶
元成宗大徳元年七月丙戌郴州路耒陽州衡州之酃¶
縣大水山崩(溺死三/百餘人)　七年八月辛卯平陽太原地裂¶
成渠　九年四月乙酉大同懐仁縣地裂二所涌水盡¶
黒(漂出松/柏朽木)　十年三月乙未道州營道等處暴雨江溢¶
<pb:KR2m0014_WYG_220-53b>¶
山裂(漂蕩民居/溺死者衆)¶
武宗至大三年六月襄陽峽州路荆門州大水山崩(壞/官)¶
(廨民居二萬一千八百二十九/間死者三千四百六十六人)¶
仁宗延祐二年五月乙丑秦州成紀縣山移是夜疾風¶
電雹北山南移至夕河川次日再移(平地特出土阜髙/者二三丈陷没民)¶
(居/)　四年七月己丑成紀縣山崩(土石潰徙壞田稼/廬舍壓死居民)¶
五年二月丁酉秦州秦安縣山崩五月己卯鞏昌隴西¶
縣南土山崩(壓死/居民)　六年八月伏羗縣山崩¶
<pb:KR2m0014_WYG_220-54a>¶
　　(臣/)等謹按五行志五年七月戊子鞏昌路寧逺縣¶
　　山崩八月秦州成紀縣暴雨山崩朽壤起覆没畜¶
　　産與伏羗縣山崩連書之考武宗紀皆不載且五¶
　　年八月有戊子車駕至自上都事不應七月内有¶
　　戊子若伏羗山崩則又訛六年為五年也¶
英宗至治元年八月壬戌秦州成紀縣山崩　二年十¶
二月甲子朔南康建昌州大水山崩(死者四/十七人)¶
泰定帝泰定元年七月戊申定州屯河溢山崩八月癸¶
<pb:KR2m0014_WYG_220-54b>¶
未秦州成紀縣大雨山崩水溢(壅土至來谷/河成邱阜)　二年四¶
月戊申鞏昌路伏羗縣大雨山崩六月丁未秦州秦安¶
山移九月丁丑漢中道文州霖雨山崩　四年八月鞏¶
昌府通渭縣山崩又天全道山崩(飛石/斃人)¶
文宗至順元年七月己未通渭山崩　四年八月(時順/帝已)¶
(即/位)壬申鞏昌徽州山崩九月庚申泰州山崩十月丙寅¶
鳳州山崩十一月丙申鞏昌成紀縣地裂山崩辛亥秦¶
州地裂山崩¶
<pb:KR2m0014_WYG_220-55a>¶
順帝元統二年八月辛未京師鷄鳴山崩䧟為池(池方/百里)¶
(人死者/甚衆)¶
至元二年正月乙丑宿松縣地裂五月壬申秦州山崩¶
　四年六月信州路靈山裂七月丙辰鞏昌府山崩(壓/死)¶
(人/民)　六年六月己亥秦州成紀縣山崩地坼¶
　　(臣/)等謹按五行志載六年五月甲子慶元奉化州¶
　　山崩水涌出平地溺死人甚衆六月庚戌桃源鄉¶
　　山崩壓溺民居五十三家死者三百六十餘人即¶
<pb:KR2m0014_WYG_220-55b>¶
　　王圻續通考以世祖年號相同而誤載於前者然紀¶
　　於後至元中亦不載恐前志或别有誤故從附録¶
至正二年四月辛丑平晉縣地裂六月壬子濟南山崩¶
七月庚午惠州路羅浮山崩(凡二十七處壊/民居塞田澗)　三年二¶
月秦州成紀縣鞏昌府寧逺㐲羗縣山崩　六年六月¶
廣州増城縣羅浮山崩七年五月河東地坼泉涌(崩城/䧟屋)¶
(傷人/民)　八年五月庚子廣西山崩灕江溢　九年七月¶
庚寅永春縣南象山崩(壓死者/甚衆)　十年三月奉化州山¶
<pb:KR2m0014_WYG_220-56a>¶
石裂有禽鳥草木山川人物之形五月甲子龍興寧州¶
大雨山崩數十處丙寅瑞州上髙縣䝉山崩　十二年¶
閏三月丁丑莊浪定西靜寧㑹州移山陷谷十月丙午¶
霍州趙城縣霍山崩涌石數里(前三日山鳴如/雷禽獸驚散)　十三¶
年七月汾州白彪山坼　十五年四月寧國敬亭麻姑¶
華陽諸山崩　十七年十月靜江路東門地陷城東石¶
山崩十二月丁酉慶元路象山縣鵝鼻山崩　二十六¶
年三月贛榆縣吳山崩六月壬子紹興路山隂縣卧龍¶
<pb:KR2m0014_WYG_220-56b>¶
山裂七月丙辰泉州同安縣三秀山崩是月河南府鞏¶
縣山崩十二月庚午蒲城洛水和順崖崩(其崖戴石有/巖穴可居是)¶
(日壓死避亂/者七十餘人)　二十七年六月丁亥沂水山崩(聲如/雷)七¶
月丙戌靜江靈川縣大藏山石崖崩¶
　　(臣/)等謹按王圻續通考載二十六年六月沂水山¶
　　崩殆即二十七年之訛又載二十八年龍興靜安¶
　　縣山石迸裂人多死者六月忻州䝉昌山有巨石¶
　　大如屋崩裂墜地聲震如雷七月廣西靈川縣臨¶
<pb:KR2m0014_WYG_220-57a>¶
　　江石崖崩考紀與志皆不載或六月之山石崩裂¶
　　以沂水而訛作忻州七月之靈川崖崩以一事而¶
　　複作兩歳耳¶
明太祖洪武六年正月壬戌朔伏羗髙山崩¶
　　(臣/)等謹按馬端臨通考山崩之後附以川竭然明¶
　　史中絶無可見者¶
英宗正統八年十一月浙江紹興山移於平田是歳陜¶
西二處山崩　十三年通渭平凉華亭三縣山傾軍民¶
<pb:KR2m0014_WYG_220-57b>¶
壓死者八十餘口¶
景帝景泰三年七月永新珠坑村地陷十七所　六年¶
二月甲午安福大雷雨白泉陂羊塘地陷二(一深三丈/廣十餘丈)¶
(一深六尺廣/一丈有奇)¶
英宗天順四年十月星子山裂¶
憲宗成化八年七月隴州北山吼三日裂成溝長半里¶
尋復合　十三年四月戊戌甘肅地裂　十六年四月¶
壬子巨津州金沙江北岸白石雪山斷裂里許(兩岸山/合山上)¶
<pb:KR2m0014_WYG_220-58a>¶
(草木如故下塞江流禾黍盡/没久之其下漸開水始泄)六月長樂平地出小阜人¶
畜踐之輙陷明年復湧一髙山　十七年十二月辛丑¶
壽陽縣城南山崩聲如牛吼　二十年正月庚寅宣府¶
地裂湧沙出水九月辛巳費縣地陷(深三尺縱/横三丈許)　二十¶
二年六月壬辰漢中府及寧羗衛地裂(或十餘丈/或六七丈)寳雞¶
縣地裂(長三里/濶丈餘)　二十一年三月壬午泰山動揺¶
孝宗𢎞治元年八月戊申宣府葛峪堡地陷(深三尺長/五十步濶)¶
(一/丈)沙河中湧疄(髙一丈長/七十步)　三年六月乙巳河州山崩¶
<pb:KR2m0014_WYG_220-58b>¶
地陷　九年六月庚寅山隂蕭山二縣同日大雨山崩¶
　十一年六月丙子桂林地有聲若雷旋陷九處(大者/圍十)¶
(七丈小者七/丈或三丈)　十四年正月朝邑縣東地坼八月癸丑¶
四川可渡河巡檢司地裂而陷(湧泉數十派衝壤橋梁/莊舍壓死人畜甚衆)¶
閏七月烏撒軍民府大雨山崩　十五年八月戊申宣¶
府合河口石山崩九月丙戌濮州地裂湧水(壓死百/餘人)¶
十八年六月丙子河州沙子溝夜大雷雨石岸山崩移¶
七八里(崩處裂為溝田/廬民畜俱陷)¶
<pb:KR2m0014_WYG_220-59a>¶
武宗正徳元年十二月癸亥即墨三表山石崩　四年¶
三月甲寅遼東東山大家峪山崩二處約丈餘廣寧大¶
興堡地陷(長四尺寛三/尺深四丈餘)　五年六月癸巳秦州山崩(傷/屋)¶
(廬禾稼/甚衆)龍王溝口山亦崩　六年七月丙寅䕫州獐子¶
溪驟雨山崩　十年五月雲南趙州永寧衛地裂　十¶
三年五月癸亥黒鹽井山崩井塞　十五年八月辛酉¶
景東衛地多坼裂丁丑趙州大雨山崩¶
世宗嘉靖四年七月乙酉清源賈家山崩　五年四月¶
<pb:KR2m0014_WYG_220-59b>¶
壬申貴州歹蘇屯山崩　十九年十二月己巳峩眉宋¶
皇觀山鳴震裂湧泉水八日　二十一年六月乙酉歸¶
州沙子嶺大雷雨崖石崩裂塞江流二里許　二十六¶
年七月癸酉澄城麻陂山界頭嶺晝夜吼數日山忽中¶
斷移走(東西三里/南北五里)　三十二年閏九月庚辰白陽呉泉¶
界地裂三丈　三十四年十二月壬寅渭南華州朝邑¶
三原蒲州等處地裂(或城郭房屋陷入地/中或平地突成山阜)　四十年六¶
月壬午太原大同榆林等處地湧黒黄沙水¶
<pb:KR2m0014_WYG_220-60a>¶
　　(臣/)等謹按王圻續通考載嘉靖四十二年北京觀¶
　　象臺忽崩陷時尚書雷禮覔臺四圍並無餘土不¶
　　知土從何去三日後訪知臺土移填於城外一潭¶
　　潭且夷矣¶
穆宗隆慶二年三月戊寅樂亭地裂三丈餘者二黒沙¶
水湧出五月庚戌永樂州山崩七月辛酉陵川地裂三¶
十餘步　四年八月湖州山崩成湖　五年二月丙午¶
廣西靖江王府及宗室所居布政司官署俱地陷¶
<pb:KR2m0014_WYG_220-60b>¶
神宗萬厯二年二月癸亥長汀地裂成坑　五年二月¶
辛巳騰越山崩　六年二月辛卯臨桂村田中青烟直¶
上隨裂地丈餘(鼓聲轟轟民居/及大樹石皆陷)　二十五年六月泰山¶
崩　二十六年正月戊子長樂地陷五丈　二十七年¶
八月甲午狄道城東山崩(其下衝成一溝山南耕地湧/出大小山五髙二十餘丈)¶
　三十二年閏九月庚寅白陽呉泉界地裂三丈　三¶
十三年六月庚午靈川社壇陷有聲八月丙午鎮江¶
西南華山裂　三十七年六月辛酉甘肅南山崩　四¶
<pb:KR2m0014_WYG_220-61a>¶
十五年八月濟南地裂者二¶
熹宗天啓元年四月癸丑延綏孤山城陷(長三十五丈/入地二丈七)¶
(尺/)　三年閠十月乙夘仁夀長山裂聲振如雷(長七里/寛三尺)¶
(深不/可測)　四年二月甲寅樂亭地裂(湧黑水/高尺餘)¶
愍帝崇禎六年正月丁巳鎮江地裂數丈　九年七月¶
丁未清江城陷十二月鎮江金雞嶺土山崩　十七年¶
秦州有二山相距甚逺民居其間者數百萬家一日地¶
震兩山合居民並入其中¶
<pb:KR2m0014_WYG_220-61b>¶
　　(臣/)等謹按以上所書多互見地震門不復分注¶
　　地生異物¶
宋度宗咸淳九年江南地生白毛臨安尤多¶
　　(臣/)等謹按宋史載地生白毛僅見如右若遼史則¶
　　無之至金之大定五年六月二十年五月二十三¶
　　年三月五月二十九年五月明昌元年二月明之¶
　　正統八年十一月成化十三年四月十五年五月¶
　　十七年四月正徳十二年四月皆有地生白毛事¶
<pb:KR2m0014_WYG_220-62a>¶
　　以己見白𤯝白祥門兹不贅載¶
金哀宗正大七年十二月新衛州城北三里許有影在¶
沙上如舊衛州城狀寺塔宛然數日乃滅¶
　　(臣/)等謹按地生異物考元明正史俱無可見惟王¶
　　圻續通考載明憲宗成化十三年二月甲午浙江¶
　　山陰縣地忽涌泉如血高尺餘嘉靖四十四年浙¶
　　江慈谿民家地涌血江西廬山田中涌血數畝高¶
　　並如之三十七年浙江東陽民家地裂五六處各¶
<pb:KR2m0014_WYG_220-62b>¶
　　涌血如線高尺許凝為片人就食之掘地無所見¶
　　三十九年湖廣竹谿地震出血神宗萬厯二十六¶
　　年九月蕭山民家竈前地下湧出鮮血約高尺許¶
　　此皆可補史所未載者故附錄焉¶
　　黄眚黄祥¶
宋恭帝徳祐元年三月辛巳終日黄沙蔽天或曰䘮氛¶
　　(臣/)等謹按遼史無所為黄眚黄祥王圻續通考亦¶
　　闕焉¶
<pb:KR2m0014_WYG_220-63a>¶
金章宗承安五年十月庚子雲色黄而風霾¶
宣宗貞祐三年十月丙申昏西北有霧氣如積土至二¶
更乃散¶
　　(臣/)等謹按王圻續通孝載貞祐元年九月元妃淑¶
　　妃王氏受封大風昏霾黄氣充塞天地蓋據后妃¶
　　傳王氏姊妹初受封日如此也¶
哀宗正大元年正月戊午大風飄端門瓦昏霾不見日¶
黄氣塞天　二年正月甲申有黄黑之祲¶
<pb:KR2m0014_WYG_220-63b>¶
　　(臣/)等謹按金史哀宗紀元年正月戊申朔詔改元¶
　　庚子帝居廬百官始奏事戊午始視朝尊皇后温¶
　　都氏元妃温都氏(即后妃傳所謂元妃/淑妃王氏姊妹也)皆為皇太¶
　　后號其宫一曰仁聖一曰慈聖百官入賀於隆徳¶
　　殿是日大風飄端門瓦與志相合志更云昏霾不¶
　　見日黄氣塞天而又云人以為壬辰癸巳之兆蓋¶
　　受封及受尊號時前後並如此誠可異矣¶
元順帝至元二十六年四月乙丑奉元路黄霧四塞¶
<pb:KR2m0014_WYG_220-64a>¶
明英宗正統十一年二月辛酉有異氣現華蓋殿金頂¶
及奉天殿鴟吻之上¶
憲宗成化九年四月乙亥京師雨土　十三年四月戊¶
戌陜西甘肅氷厚五尺間以雜沙有青紅黄黑四色¶
孝宗𢎞治十年三月己酉雨土　十一年四月辛巳雨¶
土　十七年二月甲辰鄖陽均州雨沙¶
世宗嘉靖元年正月丁夘雨黄沙　十三年二月己未¶
雨微土　二十一年象山雨黄霧行人口耳皆塞¶
<pb:KR2m0014_WYG_220-64b>¶
穆宗隆慶元年三月甲寅南鄭雨土¶
神宗萬厯二十五年二月癸亥湖州雨黄沙　四十六¶
年三月庚午暮刻雨土濛濛如霧如霰入夜不止　四¶
十七年二月甲戌從未至酉塵沙漲天其色赤黄　四¶
十八年山東省城及泰安肥城皆雨土¶
愍帝崇禎十二年二月壬申濬縣有黑黄雲起旋分為¶
二頃之四塞狂風大作黄埃漲天間以青白氣五步之¶
外不辨人踪至昏始定　十四年正月壬寅黄埃漲天¶
<pb:KR2m0014_WYG_220-65a>¶
　　(臣/)等謹按以上所書正史皆互見於恒風恒陰及¶
　　天雨異物門¶
　¶
　¶
　¶
　¶
　¶
　¶
<pb:KR2m0014_WYG_220-65b>¶
　¶
　¶
　¶
　¶
　¶
　¶
　¶
欽定續文獻通考卷二百二十¶
