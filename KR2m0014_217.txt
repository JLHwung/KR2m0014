# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:22.545214
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷二百十七
<pb:KR2m0014_WYG_217-1a>¶
欽定四庫全書¶
欽定續文獻通考卷二百十¶
　物異考¶
　　火災¶
宋理宗寶慶二年三月己卯蘄州火　紹定元年三月¶
行都火燔六百餘家　四年九月丙戌夜臨安火延及¶
太廟庚子建昌軍火　端平二年四月丁卯都城火¶
嘉熈元年五月壬申京城大火燔三萬家　淳祐元年¶
<pb:KR2m0014_WYG_217-1b>¶
徽州火　十二年十一月丙申夜臨安火丁酉夜火乃¶
熄　寶祐五年八月丙戌台州火丙申京城火　景定¶
元年四月己酉揚州大火　四年六月乙卯京城火十¶
一月乙亥福州火　五年七月甲戌京城大火¶
　　(臣/)等謹按理宗紀景定三年閏九月戊申詔紹興¶
　　府火貸居民錢今及二載民貧可憫悉除勿徴是¶
　　被災當在元年也五行志乃載四年紹興火不詳¶
　　其月日存以備考¶
<pb:KR2m0014_WYG_217-2a>¶
恭帝德祐元年十月癸卯玉牒殿災¶
　　(臣/)等謹按王圻續通考載度宗咸淳四年二月永¶
　　州火越保安津舍火飛焰過江燔及民居三百餘¶
　　家瀛國公德祐元年十一月初六日夜趙與釋軍¶
　　潰瑞安平陽沿途縱火三日不滅端宗景炎二年¶
　　五月五日淮軍縱火平陽自平政坊燔至嶺門考¶
　　紀志皆不載¶
遼景宗乾亨二年五月雷火乾陵松¶
<pb:KR2m0014_WYG_217-2b>¶
興宗重熈十八年十二月戊寅慶陵林木火¶
道宗咸雍三年閏三月丁亥扈駕車營火　太康元年¶
二月丁卯祥州火　大安七年六月丁未端拱殿門災¶
　　(臣/)等謹按道宗紀太康五年十一月丁未南京被¶
　　火之家免租税一年其火之月日不可考¶
金熈宗皇統元年十一月己酉稽古殿火¶
海陵貞元三年五月癸丑南京大内火¶
世宗大定二年閏二月辛卯神龍殿十六位焚延及太¶
<pb:KR2m0014_WYG_217-3a>¶
和厚德殿　四年十一月辛丑尚書省火　十六年五¶
月戊申南京宫殿火　二十年四月丁亥太寧宫門火¶
　二十三年正月辛巳廣樂園燈山焚延及熈春殿¶
章宗太和四年四月壬戌萬寧宫端門災¶
衛紹王大安三年三月戊午大悲閣災延燒萬餘家火¶
五日不絶¶
宣宗貞祐二年六月庚申南京寶鎮閣火　興定二年¶
京師屢火　三年春吏部火　四年十二月癸酉火¶
<pb:KR2m0014_WYG_217-3b>¶
五年十一月壬寅京師相國寺火¶
　　(臣/)等謹按金史帝紀所載火災合之五行志大約¶
　　相同惟興定二年十一月丙申定京師失火法為¶
　　志所不載¶
元定宗三年戊申野草自焚牛馬十死八九民不聊生¶
　　(臣/)等謹按帝紀是年為戊申嵗定宗在位止三年¶
　　此後不立君者凡三載¶
世祖至元十一年十二月淮西正陽火廬舍鎧仗悉燬¶
<pb:KR2m0014_WYG_217-4a>¶
　十八年二月揚州火¶
　　(臣/)等謹按元世祖紀至元元年七月丁亥諸王算¶
　　濟所部營帳軍民被災志不載¶
成宗元貞二年四月朔杭州火燔七百七十家　大德¶
六年五月太廟寢殿災　八年五月杭州火燔四百家¶
　九年三月宜黄縣火　十年武昌路火¶
　　(臣/)等謹按成宗紀大德三年十一月杭州火七年¶
　　三月都城火八年八月杭州火九年三月撫之宜¶
<pb:KR2m0014_WYG_217-4b>¶
　　黄興國之大冶等縣火皆以賑恤事紀之故與志¶
　　有異¶
仁宗延祐元年二月真州楊子縣火　三年八月重慶¶
路火郡舍十焚八九　六年四月揚州火燔官民廬舍¶
一萬三千三百餘區¶
英宗至治二年四月揚州真州火十二月杭州火　三¶
年五月奉元路行宫正殿火上都利用監庫火九月揚¶
州江都縣火燔四百七十餘家¶
<pb:KR2m0014_WYG_217-5a>¶
　　(臣/)等謹按英宗紀又載仁宗延祐七年七月丁酉¶
　　諸王噶珠等部火志不載豈以諸王所部非州郡¶
　　之比抑其災不甚故耶至所載至治時事悉與紀¶
　　同惟三年九月江都縣火考之紀係十月時泰定¶
　　帝已即位矣¶
泰定帝泰定元年五月江西袁州火燔五百餘家　三¶
年六月龍興路寧州髙市火燔五百餘家七月龍興奉¶
新州辰州辰溪縣火八月杭州火燔四百七十餘家¶
<pb:KR2m0014_WYG_217-5b>¶
四年八月龍興路火十二月杭州火燔六百七十家¶
　　(臣/)等謹按泰定帝紀泰定二年十一月丁卯有賑¶
　　杭州被火貧民事以志不載其月日不可考¶
文宗天厯二年三月四川紹慶彭水縣火四月重慶路¶
火延二百四十餘家七月武昌路江夏縣火延四百家¶
十二月江夏縣火燔四百餘家　三年四月河内諸縣¶
火¶
　　(臣/)等謹按文宗紀天厯三年五月改元至順是月¶
<pb:KR2m0014_WYG_217-6a>¶
　　丁酉杭州火被災九十一戸池州火被災七十一¶
　　戸詳賑恤門¶
順帝元統元年六月甲申杭州火　至正元年四月辛¶
卯台州火乙未杭州火燔官舍民居公廨寺觀凡一萬¶
五千七百餘間死者七十有四人　二年四月杭州又¶
火　六年八月乙巳延平路火燔官舍民居八百餘區¶
死者五人　十年興國路自春及夏城中火災不絶日¶
數十起　二十年惠州路城中火災屢見　二十三年¶
<pb:KR2m0014_WYG_217-6b>¶
正月乙卯夜廣西貴州火居民死者三百餘人牛五十¶
餘頭馬九匹公署倉庫案牘焚燒皆盡　二十八年二¶
月癸卯京師武器庫災六月甲寅大都大聖壽萬安寺¶
災¶
　　(臣/)等謹按王圻續通考載元代火災事甚夥然如¶
　　至正年間有云十二年三月紅巾况普天燔郡城¶
　　火三月不絶考順帝紀初徐壽輝起兵以紅巾為¶
　　號至是有偽将攻陷衡瑞徽信諸州今但云燔郡¶
<pb:KR2m0014_WYG_217-7a>¶
　　城未知何地其荒略如此故凡紀志所不載者概¶
　　置不録¶
明太祖洪武元年閏七月丁酉京師火延燒永濟倉¶
三年二月己巳大河衛火燔及廣積庫七月乙未寶源¶
局火甲子鳳臺門軍營火延燒武德衛軍器局　四年¶
十一月癸亥京師大軍倉火　五年二月癸未臨濠府¶
火壬辰至甲午京師火燬龍驤等六衛軍民廬舍七月¶
丁卯永清衛軍器庫火十二月丙戌京師定逺等衛火¶
<pb:KR2m0014_WYG_217-7b>¶
焚及軍器局兵仗　十七年十二月己未潮州火官廨¶
民居及倉廩兵仗圖籍焚蕩無遺　二十一年二月戊¶
辰厯代帝王廟火上元縣治亦災甲戌天界能仁二寺¶
災　二十九年二月辛丑通州火燔屋千九百餘　三¶
十年四月甲午廣南衛火延燒城樓及衛治倉庫¶
　　(臣/)等謹按王圻續通考所載明代火災殊繁瑣今¶
　　苐從五行志詳録之¶
惠帝建文二年八月癸巳承天門災¶
<pb:KR2m0014_WYG_217-8a>¶
成祖永樂四年十二月辛亥甌寧王邸第火　十三年¶
正月壬子北京午門災　十九年四月庚子奉天謹身¶
華蓋三殿災　二十年閏十二月戊寅乾清宫災¶
宣宗宣德三年三月乙亥東嶽泰山廟火　六年八月¶
武昌火延燒楚王宫譜系勅符俱燼甲辰天津右衛北¶
城外火飛燄入城燒倉厫　九年二月庚午京城東南¶
樓火¶
英宗正統二年二月西鎮呉山廟火　三年八月辛酉¶
<pb:KR2m0014_WYG_217-8b>¶
順天貢院火(以席舍多焚/改期再試)十二月乙亥韓府承運殿災¶
　四年三月戊午代府寢殿災　七年正月廣昌木厰¶
火焚松木八千八百餘株戊午南京内府火燔廊房六¶
十餘間圖籍器用守衛衣甲皆空三月辛未趙城媧皇¶
寢廟火　十年正月庚寅忠義前後二衛災(是時太倉/屢火遣官)¶
(禱祭火龍及/太嵗以禳之)五月甲申忠義後衛倉復火癸巳通州右¶
衛倉火十一月丁酉御花房火　十一年秋武昌火死¶
者數百人十二月乙未周府災　十二年六月南京山¶
<pb:KR2m0014_WYG_217-9a>¶
川壇災　十三年二月癸酉忠義前衛倉火　十四年¶
六月丙辰夜南京謹身奉天華蓋三殿災¶
景帝景泰二年六月丙子青州廢齊府火　三年八月¶
戊寅秦府火　五年春南京火延燒數千家　七年九¶
月壬申寧府火延燒八百餘家¶
　　(臣/)等謹按王圻續通考載景泰四年承天門災下¶
　　罪已詔志不載¶
英宗天順元年七月丙寅夜承天門災　二年五月戊¶
<pb:KR2m0014_WYG_217-9b>¶
子器皿厰火　三年九月庚寅肅州城中火延燒五千¶
四百餘家死者六十餘人　四年八月己巳光禄寺大¶
烹内門火是嵗楚府頻火宫殿家廟悉燬　五年三月¶
丁卯南京朝天宫災　六年六月癸未楚府火　七年¶
正月丁酉南京西安門木厰火延燒皇牆二月戊辰貢¶
院火舉子燒死者九十餘人¶
　時㑹試天下舉人火作御史焦顯扃其門不令出故¶
　也¶
<pb:KR2m0014_WYG_217-10a>¶
憲宗成化二年九月癸未南京御用監火　六年十一¶
月乙亥江浦火延燒二百六十餘家　九年七月庚戌¶
東直門災　十一年四月壬辰夜乾清宫門災　十三¶
年十一月壬辰太倉米麥嵗久蒸浥自焚百餘石　十¶
八年八月丙午合州火延燒千五百餘家乙卯楚府火¶
凡三發十一月戊午南京國子監火十二月乙卯器皿¶
厰火壬辰寧河王府火冠服器用皆盡¶
　先有妖夜見或為神或為王侯時舉火作欲焚狀是¶
<pb:KR2m0014_WYG_217-10b>¶
　夜燔府第無遺¶
二十年正月戊戌欽天監火　二十二年六月臨海縣¶
火延燒千七百餘家¶
孝宗𢎞治元年三月庚寅南京内花園火十一月丁丑¶
夜南京甲字庫災　二年四月乙未南京神樂觀火¶
四年二月戊午禮部官舍火辛酉夜南京舊内災　八¶
年三月戊子鎮南等堡躍火星如斗燬公館倉厫人馬¶
斃　十一年自春徂夏貴州大火燬官民房舍千八百¶
<pb:KR2m0014_WYG_217-11a>¶
餘所死傷者六千餘人十月甲戌夜清寧宫災　十二¶
年六月甲辰夜闕里聖廟災十二月建陽縣書坊火古¶
今書板皆燼　十三年二月乙酉禮部官舍火七月甲¶
寅南城縣空中有火乍分乍合流光下墜十餘丈隠隠¶
有聲燬軍民廬舍庚申永寧衛雁尾山至居庸闗之石¶
縱山東西四十餘里南北七十餘里延燒七晝夜閏七¶
月辛巳福州城樓火八月己未瀋府火十一月庚辰寧¶
河府火　十六年三月庚午遼東鐵嶺衛墜火如斗丙¶
<pb:KR2m0014_WYG_217-11b>¶
子火起燒房屋二千五百餘間死者百餘人四月戊午¶
寛河衛倉災燬米豆四萬餘石九月戊寅廣寧衛城火¶
燔三百餘家　十七年四月丁巳淮安火焚五百餘家¶
五月癸巳正陽門内西廊火燔武功坊¶
武宗正德元年二月壬寅鄖陽火燬譙樓官舍延百餘¶
家是嵗寧夏左屯衛紅氣亘天既而火作城樓臺堡俱¶
盡六月庚寅大同平虜城災燔藁百餘萬十一月己亥¶
臨海縣治火延燒百餘家　七年三月乙未嶧縣有火¶
<pb:KR2m0014_WYG_217-12a>¶
如斗自空而隕大風隨之燬官民房千餘間火逸城外¶
延及邱木庚申成山衛秦皇廟火屋宇悉燬像設如故¶
五月癸酉至閏五月丙子遼東懿路城火三作焚官廬¶
民舍之半九月壬午玉山火燔學舍及民居三百餘家¶
　八年六月辛酉豐城縣西南連隕火星如盆如斗既¶
而火作至七月初始熄燔二萬餘家七月戊子火隕龍¶
泉縣焚四千餘家十月壬寅饒州及永豐浮梁火各燔¶
五百餘家浮梁學舍災庚申臨江火燔官舍延八百餘¶
<pb:KR2m0014_WYG_217-12b>¶
家　九年正月庚辰乾清宫火　十一年八月丁丑黔¶
陽火燬城樓官廨延七百餘家　十二年正月甲辰清¶
寧宫小房火四月裕陵神宫監火八月丁卯南昌火燔¶
三百家九月壬午建安火燔二百五十餘家　十三年¶
二月己卯夷陵火燔七百餘家八月庚辰獻陵明樓災¶
丁酉延平火燔五百餘家　十四年四月乙巳淮安新¶
城火七月丙辰泰寧火燔五千餘家　十五年五月辛¶
卯靜樂火燔八百餘家¶
<pb:KR2m0014_WYG_217-13a>¶
世宗嘉靖元年正月乙未清寧宫後三小宫災二月己¶
丑南京針線厰火己亥通州城樓火　二年五月丙子¶
榮府火九月戊辰秦府宫殿火　四年三月壬午夜仁¶
壽宫火玉德安喜景福諸殿俱燼　五年三月乙酉趙¶
府家廟火　六年三月丁亥西庫火　八年十月癸未¶
大内所房災　十年正月辛未大内東偏火四月庚辰¶
兵工二部公廨災燬文籍　十三年六月甲子南京太¶
廟火燬前後殿東西廡神厨庫　十五年四月癸卯山¶
<pb:KR2m0014_WYG_217-13b>¶
西平虜衛火盡燬神機官庫軍器　十八年二月乙丑¶
趙州及臨洺鎮行宫火丁卯駕幸磁州行宫四更火陸¶
炳負帝出後宫及内侍有殞於火者六月丁酉皇城北¶
鼓樓災　二十年四月辛酉夜宗廟災燬成仁二廟主¶
　二十五年五月壬辰盔甲厰火　二十六年十一月¶
壬午宫中火　三十一年八月乙丑南京試院火　三¶
十五年九月戊辰杭州大火延燒數千家　三十六年¶
四月丙申奉天華蓋謹身三殿文武二樓午門奉天門¶
<pb:KR2m0014_WYG_217-14a>¶
俱災　三十七年正月光禄寺災　三十八年正月癸¶
未前軍都督府火　四十年十一月辛亥夜萬壽宫災¶
　四十四年三月己亥夜大明門内西千步廊火¶
穆宗隆慶二年正月浙江省城外火燬室廬舟艦以千¶
計三月乙亥乾清坤寧兩宫一時俱燼　五年二月壬¶
子南京廣惠二倉火¶
神宗萬厯元年十一月己亥慈寧宫後舍火　三年四¶
月甲戌工部後厰火　五年十月丙申禁中火十一¶
<pb:KR2m0014_WYG_217-14b>¶
月癸未宗人府災　十一年十二月庚午夜慈寧宫火¶
　十二年二月己酉無逸殿災十二月癸卯朔又災¶
十五年五月甲子司設監火　十八年三月辛酉遼東¶
寨山兒堡火(燬城堡器械/傷九十餘人)　十九年十二月甲辰萬法¶
寶殿災　二十一年六月望太倉公署災(後樓有礟聲/火藥器械俱)¶
(盡/)　二十二年五月壬寅天火燔鐵嶺衛千餘家　二¶
十四年二月甲寅潞府門火三月乙亥火發坤寧宫延¶
及乾清宫俱燼　二十五年二月壬午杭州火(燒官民/房千三)¶
<pb:KR2m0014_WYG_217-15a>¶
(百餘/間)丙戌馬湖屏山災(延燔八百餘家/斃二十四人)三月癸卯泗州¶
大火(燒民房四/千餘間)盱眙火(燔民房百/六十餘間)六月戊寅三殿災火¶
起歸極門延及皇極等殿文昭武成二閣周遭廊房一¶
時俱燼十二月甲寅吏部文選司署火　二十七年十¶
一月壬申内府火延燒尚寶司印綬監工部廊至銀作¶
局山牆而止　二十八年三月南陽火延燒唐府　二¶
十九年正月己巳鐵嶺衛火(車輛火藥/等俱燼)八月己卯大光¶
明東配殿災　三十年二月乙酉魏國公賜第火十月¶
<pb:KR2m0014_WYG_217-15b>¶
丙申孝陵災十二月庚子南海普陀山寺災　三十一¶
年九月戊寅通州漕艘火　三十三年二月乙丑御馬¶
監火五月辛巳洗白厰火九月甲午昭和殿火丙申盔¶
甲厰火(官軍於盔甲厰支火藥藥年乆凝如石用斧劈/之火突發聲若震霆刀鎗火箭迸射百步外軍)¶
(民死者/無數)十一月丁卯刑部提牢㕔火　三十五年二月¶
乙卯易州神器庫火四月丁酉通州西倉火十月己卯¶
南京行人司署燬　三十七年正月庚子慶府火燔寢¶
宫及帑藏三月丙戌武昌火越二日又火共燔二百六¶
<pb:KR2m0014_WYG_217-16a>¶
十餘家六月慶府災十月戊午朝日壇火　三十八年¶
四月丁丑夜正陽門箭樓火　三十九年四月戊子怡¶
神殿災　四十一年五月壬戌蜀府災門殿為燼　四¶
十三年四月壬午黄花鎮柳溝火延燒數十里甲午蜀¶
府殿廷災遼東長寧堡自二月至五月火凡五發燬房¶
屋人畜無算閏八月辛亥通州糧艘火九月丁丑湖口¶
稅廨燬　四十四年十一月己巳隆德殿災丁亥南城¶
延喜宫災　四十五年正月壬午東朝房火延燬公生¶
<pb:KR2m0014_WYG_217-16b>¶
門十一月丙戌宣禧宫災　四十六年閏四月丁丑夜¶
開原殷家莊堡臺杆八同時燼甲申暖閣厰膳房火九¶
月壬子茂陵火　四十七年四月癸酉盔甲厰火¶
光宗泰昌元年十月丁卯&KR0938;鸞宫災¶
熹宗天啓元年閏二月丙戌昭和殿災三月甲辰杭州¶
火延燒六千餘家七月戊子復災城内外延燬萬餘家¶
　二年五月丙申旗纛廟正殿災火藥盡焚匠役多死¶
者　三年七月辛卯南京大内左傍宫災　六年五月¶
<pb:KR2m0014_WYG_217-17a>¶
戊申王恭厰災地中霹靂聲不絶火藥自焚烟塵障空¶
白晝晦冥凡四五里五月癸亥朝天宫災七月庚寅登¶
州城樓火　七年十月庚子寧逺前屯火傷男婦二百¶
餘人¶
愍帝崇禎元年四月乙卯右軍都督府災五月乙亥鷹¶
坊司火丁亥丁字庫火七月己卯公安縣火燬文廟延¶
五千餘家　二年十一月庚子火藥局災　三年三月¶
戊戌火藥局又災八月癸酉頭道闗災火器轟擊無餘¶
<pb:KR2m0014_WYG_217-17b>¶
　六年正月癸丑濟南舜廟災　七年九月庚申盔甲¶
厰災　十一年四月戊戌新火藥局災傷人甚衆六月¶
癸巳安民厰災震燬城垣廨舍居民死傷無算八月丁¶
酉火藥局又災¶
　　火異¶
遼太宗會同元年三月虎官楊覃赴乾寧軍為滄州節¶
度使田武名所圍統軍副使髙模翰與趙延壽聚議往¶
救有火光自模翰目中出縈繞旗矛焰如流星久之¶
<pb:KR2m0014_WYG_217-18a>¶
　時模翰喜曰此天贊之祥也遂進兵殺獲甚衆¶
　　(臣/)等謹按王圻續通考上一條蓋據遼史髙模翰¶
　　傳也今考本傳聚議往救下苐云俄有光自目中¶
　　出並非火也録以備考¶
金穆宗攻阿蘇夕有巨火聲如雷墜阿蘇城中遂攻下¶
之¶
太祖天輔六年三月師攻西京有光如斗墜其城中¶
収國元年正月庚子師進寧江州有火光正圓自空而¶
<pb:KR2m0014_WYG_217-18b>¶
墜¶
　帝曰此祥徵殆天助也酹白水而拜将士莫不喜躍¶
　進偪達嚕噶城大敗遼師¶
　　(臣/)等謹按金史帝紀太祖初伐遼師次唐古特旺¶
　　結之地諸軍禳射介而立有光如烈火(五行志苐/云有光無)¶
　　(如烈火/三字)起於人足及戈矛之上人以為兵祥明日¶
　　次扎扎水光復如初後果克敵此與志小異以無¶
　　日月可稽故從附録¶
<pb:KR2m0014_WYG_217-19a>¶
熈宗皇統九年四月壬申夜有火入帝寢燒帷幔帝趨¶
别殿避之¶
衛紹王大安二年十一月京師民周修武宅前渠内火¶
出髙二尺焚其橋板又旬日大悲閣幡竿下石隙中火¶
出髙二三尺人近之即滅凡十餘日自是都城連夜燔¶
爇二三十處¶
哀宗正大三年三月乙丑有火自吏部中出大如斛流¶
行展轉人皆驚避逾時而滅　天興元年七月庚辰兵¶
<pb:KR2m0014_WYG_217-19b>¶
刄有火¶
元順帝至正十三年三月丙戌彰德路西南有火自天¶
而下如在城外覓之無有十二月庚戌潞州襄垣縣有¶
火墜於東南　十四年衛輝路有火光見于西方　十¶
八年三月辛丑夜大同路有雲如火交射中天徧地俱¶
見火光以物觸地輙有火起　二十八年二月己巳陜¶
西有飛火自華山下流入軍營中焚兵庫器仗六月甲¶
寅未時大都大聖壽萬安寺(寺舊名白塔自世祖以來/為百官習儀之所其殿陛)¶
<pb:KR2m0014_WYG_217-20a>¶
(闉楯一如内廷之制成宗時置世祖影堂於/殿之西裕宗影堂於殿之東月遣大臣致祭)雷雨中有¶
火自空而下其殿脊東鼇魚口火燄出佛身上亦火起¶
　帝聞火泣下亟命百官救䕶惟東西二影堂神主及¶
　寶玩器物得免¶
　　(臣/)等謹按順帝紀至正十三年十二月庚戌京城¶
　　有火見於東南二十一年正月癸酉石州民所持¶
　　槍忽生火焰抹之即無搖之即有詳見金異門¶
明憲宗成化二十一年正月甲申朔有火光自中天而¶
<pb:KR2m0014_WYG_217-20b>¶
少西墜於下化為白氣復曲折上騰聲如雷¶
孝宗𢎞治三年三月庚午儀隴空中有紅白火燄長三¶
丈餘自縣治東北流至正東六十餘里而墜聲震如雷¶
　八年三月辛卯廣寧右衛臺杆火髙五寸杆如故¶
十年四月辛丑阜平有火光長八九尺大如轆軸有聲¶
自東南至西南而墜¶
武宗正德元年三月戊申夜太原有火如斗大墜寧化¶
王殿前又廣寧臺堡火發旗杆凡六七月壬戌夜火光¶
<pb:KR2m0014_WYG_217-21a>¶
墜即墨民家化為緑石圓髙丈餘　七年三月丁卯夜¶
餘干仙居寨有光如箭墜旗杆上俄如燭龍光照四野¶
士卒撼其旗飛上杆前既而其火四散鎗首皆有光如¶
星　十二年五月己亥夜火隕都察院獄旋轉久之始¶
滅　十五年六月癸未夜台州火隕三大如盤觸草木¶
皆焦¶
世宗嘉靖五年六月甲申有火毬三大五六尺從北墜¶
於東其光燭天　二十年七月丙戌火毬如斗隕左軍¶
<pb:KR2m0014_WYG_217-21b>¶
都督府中門東良久乃滅¶
　　王圻曰嘉靖末豫章鐵樹宫忽有衣緋人從天乗¶
　　雲而下坐宫之上始一童子見之數日闤闠間無¶
　　不見者又數日火無故自發宫為灰燼¶
穆宗隆慶二年三月戊午延綏保寧堡城角旗杆出火¶
灼灼有聲¶
神宗萬厯十四年保定府民間牆壁内出火三日夜乃¶
熄　十五年二月綏靖邊城各堡脊獸旗杆俱出火軍¶
<pb:KR2m0014_WYG_217-22a>¶
士以杖撲之杖亦生火三更乃熄　二十年三月陜西¶
空中有火大如盆後生五尾隕於西北　二十一年二¶
月壬辰夜分大毛山樓上各獸吻俱有火如雞卵赤色¶
即時雨雪火上嗟嗟有聲　二十三年九月癸巳夜永¶
寧有火光形如屋大隕於西北永昌鎮番寧逺所見同¶
　二十四年二月戊申夜鄠縣徧地火光十有餘里¶
二十五年二月癸亥平涼瓦獸口出火水灌不滅八月¶
甲申肅涼二州火光在天形如車輪尾分三股約長三¶
<pb:KR2m0014_WYG_217-22b>¶
丈¶
熹宗天啓六年五月壬寅朔厚載門火神廟紅毬滚出¶
前門城樓角有數千螢火并合如車輪¶
愍帝崇禎元年西安有火如碾如斗者数十色青燄髙¶
尺許嘗入民居留數日乃去(用羊豕禳/之不為害)自五月至七月¶
而止　十三年六月壬申鎮安火光如斛自西墜地土¶
木皆焦¶
　　赤𤯝赤祥¶
<pb:KR2m0014_WYG_217-23a>¶
宋理宗端平三年七月甲申天雨血　寶祐二年蜀雨¶
血¶
遼道宗時皇太叔重元将舉兵反帳前雨赤如血¶
　識者謂敗亡之兆¶
金太宗天會九年七月丙申帝御西樓聽政見東樓外¶
光明中有象巍然髙五尺許下有紅雲承之若世所謂¶
佛者乃擎跪修䖍久之而没¶
　　(臣/)等謹按太祖紀帝為詳衮時温都部巴圖殺唐¶
<pb:KR2m0014_WYG_217-23b>¶
　　古部巴噶穆宗命伐之入辭謂穆宗曰昨夕見赤¶
　　祥此行必克敵遂行果克之所謂赤祥不知其指¶
　　名故從附録¶
海陵正隆六年五月紅光照世宗寢室¶
　時世宗為東京留守居貞懿皇后䘮一日方寢有紅¶
　光照室¶
章宗明昌三年十二月丙辰有赤氣見於北方四年¶
三月京師北方有赤氣遲明方散　泰和三年十月戊¶
<pb:KR2m0014_WYG_217-24a>¶
戌日将没赤色如赭甲辰申酉間天大赤将旦復然¶
五年九月戊子西北方黒雲間有赤氣如火色次及西¶
南正南東南方皆赤有白氣貫其中至中夜赤氣滿天¶
四更乃散　六年九月乙酉将五鼓北方有赤氣數道¶
起於王良之下行至北斗開陽揺光之東¶
元世祖中統二年正月辛未夜東北赤氣照人大如席¶
順帝元統二年正月庚寅朔河南省雨血京師驟雨朝¶
官霑衣皆赤¶
<pb:KR2m0014_WYG_217-24b>¶
　是日衆官晨集忽聞燔柴烟氣既而黒霧四塞咫尺¶
　不辨腥穢逼人逾時方息及行禮畢日過午驟雨隨¶
　至霑灑堊牆及裳衣皆赤色¶
至元四年四月辛未京師雨紅沙　至正五年四月鎮¶
江丹陽縣雨紅霧草木葉及行人裳衣皆濡成紅色¶
十四年十二月辛卯絳州有紅氣起北方蔽天幾半移¶
時方散　十五年春薊州雨血　二十一年七月己巳¶
冀寧路忻州西北有赤氣蔽空如血逾時方散八月壬¶
<pb:KR2m0014_WYG_217-25a>¶
午棣州夜半有赤氣亘天起西北至於東北癸未彰德¶
西北夜有紅氣亘天至明方息乙酉大同路北方夜有¶
赤氣亘天中侵北斗　二十三年六月丁巳絳州日暮¶
有紅光見北方如火八月丙辰忻州東方夜有赤氣亘¶
天十月丙申朔大名路向青齊一方有赤氣照耀千里¶
　二十四年九月癸酉冀寧平晉縣西北方至夜天紅¶
半壁有頃從東而散　二十八年六月壬寅彰德路天¶
寧寺塔忽變紅色自頂至踵表裏透徹如煅鐵初出於¶
<pb:KR2m0014_WYG_217-25b>¶
爐頂上有光燄迸發自二更至五更乃止癸卯甲辰亦¶
如之七月癸酉京師赤氣滿天如火照人自寅至辰氣¶
焰方息¶
明憲宗成化十三年二月甲午浙江山陰湧泉如血¶
武宗正德元年正月乙酉夜崇明空中有紅光曳尾如¶
虹起東北至西南没聲如雷辛丑鳯陽紅光發與日同¶
色聲如雷　二年八月己亥赤光見寧夏長五丈　八¶
年七月甲申龍泉有赤彈二自空隕於縣治形如鵝卵¶
<pb:KR2m0014_WYG_217-26a>¶
躍入民居相鬬久之¶
世宗嘉靖三十三年四月戊子慈谿民家湧血髙尺餘¶
　三十七年五月戊辰東陽民張思齊家地裂五六處¶
出血如線髙尺許血凝犬就食之掘地無所見　三十¶
九年二月乙未竹溪民家出血¶
穆宗隆慶六年閏二月癸酉遼東赤風揚塵蔽天¶
神宗萬厯六年七月丁丑松門衛金鐺家湧血三尺有¶
聲　十三年四月乙丑虹民王禄投宿姚壘家見血出¶
<pb:KR2m0014_WYG_217-26b>¶
於地驚走至市市亦流血鄉人擊器物譟之乃止　十¶
九年六月庚戌慈谿茅家浦湧血八處大如盆髙尺許¶
血濺船船即出血濺人足足亦出血數刻乃絶　二十¶
六年九月甲辰蕭山賈九經家出血髙尺許¶
熹宗天啓元年六月庚寅肇慶民王體積中庭噴血如¶
跑突泉¶
愍帝崇禎七年二月戊午海豐雨血　八年八月戊寅¶
宣城池中出血¶
<pb:KR2m0014_WYG_217-27a>¶
　¶
　¶
　¶
　¶
　¶
　¶
　¶
　¶
<pb:KR2m0014_WYG_217-27b>¶
　¶
　¶
　¶
　¶
　¶
　¶
　¶
欽定續文獻通考卷二百十七¶
