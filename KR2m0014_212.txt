# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:22.360704
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷二百十二
<pb:KR2m0014_WYG_212-1a>¶
欽定四庫全書¶
欽定續文獻通考卷二百十二¶
　象緯考¶
　　天變¶
　　(臣/)等謹按馬端臨考厯代天變詳載其占訖於宋¶
　　寧宗開禧元年略無滲漏顧懸象著明感召固由¶
　　人事而占騐易涉矯誣前史五行志每多傅會未¶
　　可盡信也今但據正史類志其事間或兼收禆野¶
<pb:KR2m0014_WYG_212-1b>¶
　　以廣異聞則不入正文附録於後¶
宋端宗景炎二年八月己巳夜天色赤¶
金章宗泰和三年十月甲辰申酉間天大赤夜將旦亦¶
如之¶
衛紹王大安三年十月每夜初更正東西北天明如月¶
初出經月乃滅¶
宣宗興定四年正月戊辰二更天鳴有聲¶
元文宗至順三年八月乙巳天鼓鳴於東北¶
<pb:KR2m0014_WYG_212-2a>¶
　　(臣/)等謹按五行志是年五月乙巳天鼓鳴於西北¶
　　考文宗紀五月係己巳朔以甲子推之月内無乙¶
　　巳當即八月之訛也¶
順帝至正十三年十二月庚戍懐慶路及河南府西北¶
有聲如擊鼓者數四　二十四年九月癸酉夜天西北¶
有紅光至東而散　二十七年正月乙未絳州夜聞天¶
鼓鳴將旦復明其聲如空中戰鬬者¶
明太祖洪武二十一年八月壬戍至甲子天鼓鳴晝夜¶
<pb:KR2m0014_WYG_212-2b>¶
不止　二十八年三月戊午昏刻天鳴如風水相搏至¶
一鼓止九月戊戌初鼓天鳴如瀉水自東北而南至二¶
鼓止¶
宣宗宣徳元年八月戊辰昏刻天鳴如雨陣迭至自東¶
南而西南良乆乃息辛未東南天鳴聲如萬鼓¶
　　(臣/)等謹按洪武元年戊申厯建文永樂洪熈三朝¶
　　至宣徳十年乙卯凡六十八年志所載天變僅如¶
　　右今考實録洪武自二年至二十九年中載天鳴¶
<pb:KR2m0014_WYG_212-3a>¶
　　者四天鼓鳴者一宣徳元年七月八月九月三月¶
　　之中載天鳴九豈史志從畧未暇悉載歟抑豈以¶
　　建文永樂之世無聞而獨詳於洪武宣徳宣徳之¶
　　事又不應盡在元年事有不可盡信故歟今惟以¶
　　志為據實録則粗記其畧而缺其時日支干以見¶
　　傳疑之意¶
英宗正統十年三月庚寅西北天鳴如鳥羣飛¶
孝宗𢎞治四年十一月甲戍真定西南天鳴如鼓又若¶
<pb:KR2m0014_WYG_212-3b>¶
奔車　九年三月戊午及十五年四月丙戍俱天鼓鳴¶
武宗正徳元年二月壬子夜東北天鳴如風水相搏者¶
五七次　十五年四月丙戌鞏昌天鼓鳴¶
　　明史劉健傳曰正徳元年大學士劉健等言近者¶
　　地動天鳴五星凌犯星斗晝見白虹貫日羣災疊¶
　　異併在一時京城道路白日殺人西北諸邊前後¶
　　損軍戰則無兵守則無食民生窮困府藏空虛風¶
　　俗傾頽綱紀廢弛賞不當功罰不當罪法令不行¶
<pb:KR2m0014_WYG_212-4a>¶
　　名器冗濫諸司弊政日益月增百孔千瘡隨補隨¶
　　漏當此之時内外臣僚協心倍力猶恐弗堪方且持¶
　　禄固寵任情作弊䜛誘公行變亂黑白人怨於下¶
　　而不知天變於上而不畏竊嘗厯觀載籍徧閲古¶
　　今未有如此而不亂者也比為鹽法賞功諸事極¶
　　陳利害拱俟數日未䝉批答若以臣等言是冝賜¶
　　施行所言非亦冝明加斥責而乃留中不報政出¶
　　多門咎歸臣等捫心反顧無以自明乞矜察特賜¶
<pb:KR2m0014_WYG_212-4b>¶
　　休退帝慰留之¶
世宗嘉靖十四年九月戊子開封白晝天鼓鳴¶
　　(臣/)等謹按明實録自正統至嘉靖凡七朝所載天¶
　　變有不勝述者考正統自六年至十四年中載天¶
　　鳴者九天鼓鳴者一景泰元年二年天鳴二天順¶
　　四年七月天鳴二成化自六年至二十三年載天¶
　　鳴四天鼓鳴二𢎞治自七年至十八年載天門開¶
　　者一天鼓鳴者六正徳自元年至十六年載天鼓¶
<pb:KR2m0014_WYG_212-5a>¶
　　鳴三十有一嘉靖自二年至四十一年載天鼓鳴¶
　　十有七天裂一正統景泰之際明方多故大位再¶
　　移正徳及嘉靖中或權閹用事或奸相擅朝皆有¶
　　致天變之理而天門開乃在𢎞治八年且其文云¶
　　陜西天門開人馬百萬自下而上尤為誕妄未可¶
　　以出自實録而遽信為確也今悉依史志闕之¶
穆宗隆慶二年八月甲辰絳州西北天裂自丑至寅乃¶
合¶
<pb:KR2m0014_WYG_212-5b>¶
神宗萬厯三年五月癸亥景州白晝天鼓鳴者三　十¶
三年七月辛巳沈邱天鼓鳴　十六年九月乙丑甘肅¶
石灰溝天鳴雲中如犬吠有聲　十七年正月庚申西¶
寧衛天鼓鳴　三十六年八月戊寅南京西南天鳴聲¶
如泄水己卯鳴東南庚辰再鳴西南皆如泄水¶
　　萬厯實録三十六年給事中胡忻等言南京八月¶
　　初天鳴至九月初二日未止天載無聲而鳴者異¶
　　也鳴於留都根本之地至一月不止異之異者也¶
<pb:KR2m0014_WYG_212-6a>¶
　　冝清政府以調元氣徴衆正以亨陽徳屏邪佞以¶
　　廓氛祲肅軍政以防不測散積而無用之時宥逮¶
　　而無辜之吏以格天心又大學士葉向髙言目前¶
　　民窮財盡朝列空虛百務廢弛壅塞乞深維宗社¶
　　之計將𣙜稅盡收採木暫罷諸凡不急之務悉皆¶
　　停免其卿貳大僚及各處督撫遇缺必補間有當¶
　　去當留蚤行裁斷仍勅下廷臣講求裕財節用之¶
　　方以收強兵足食之效宫中府中通為一體撙節¶
<pb:KR2m0014_WYG_212-6b>¶
　　爬搔庶天鳴之變可消南災北警亦可以無患矣¶
四十四年正月丁丑易州及紫荆關天鼓鳴¶
　　綱目三編是年兵科給事中熊明遇䟽言入春以¶
　　來天鼓兩鳴於晉地流星晝隕於清豐地震二十¶
　　八天火九石首雨菽河内女妖遼東兵端吐火即¶
　　春秋二百四十年間未有稠於今日者且山東大¶
　　祲人相食黄河水滔天兼太白經天輔星湛没熒¶
　　惑襲月金水愆行或日光無芒日月同暈為恒風¶
<pb:KR2m0014_WYG_212-7a>¶
　　為枯旱天譴愈深此誠禽息碎首賈生痛哭之時¶
　　也¶
　　(臣/)等謹按綱目三編書四十四年夏六月天鳴而¶
　　實録載天鳴二俱在正月又書流星書隕於清豐¶
　　而實録作霞光起落於隰州考清豐星晝隕在四¶
　　十三年三月戊申石首雨菽亦四十三年四月事¶
　　熊䟽特因陳災異而連及之耳¶
　　又按隆萬兩朝實録隆慶自二年至五年中載天¶
<pb:KR2m0014_WYG_212-7b>¶
　　鼓鳴六萬厯自五年至四十六年載天鳴九天鼓¶
　　鳴四十内三十六年南京四十四年易州二事據¶
　　胡忻熊明遇等疏言列入正文餘皆不録¶
熹宗天啟二年七月丙辰山西清源縣天鼓鳴　三年¶
三月乙巳薊鎮天鼓鳴¶
愍帝崇禎元年三月辛巳昧爽天赤如血射牕牖皆紅¶
　十年九月每晨夕天色赤黄¶
　　日食¶
<pb:KR2m0014_WYG_212-8a>¶
　　(臣/)等謹按馬端臨考載宋寧宗嘉定四年至十六¶
　　年凡日食七而遺三年六月日食事今補録於左¶
宋寧宗嘉定三年六月丁巳朔日有食之¶
　　(臣/)等謹按宋嘉定三年即金大安二年也彼作十¶
　　二月辛酉朔日食與此不合¶
理宗寳慶三年六月戊申朔日有食之　紹定元年六¶
月壬寅朔日食　六年九月壬寅朔日食¶
　　(臣/)等謹按宋史天文志六年九月日當食&KR1640;雲不¶
<pb:KR2m0014_WYG_212-8b>¶
　　見¶
端平二年二月甲子朔日當食不虧　嘉熈元年十二¶
月戊寅朔日食¶
　先是太史言日食將既日與金木水火四星俱躔於¶
　斗詔減膳避朝令有司檢會故實以聞¶
淳祐二年九月庚辰朔日食　三年三月丁丑朔日食¶
　五年七月癸巳朔日食　六年正月辛卯朔日食¶
　先是五年十二月壬午太史奏來嵗正旦日當食詔¶
<pb:KR2m0014_WYG_212-9a>¶
　以本月二十一日避殿减膳命百司講行闕政凡可¶
　以消弭災變者直言無隠至期詔天基節紫宸殿上¶
　夀集英殿大宴並免¶
九年四月壬寅朔日食　十二年二月乙卯朔日食¶
　先是三月丁亥詔以四月朔日食自本月二十日始¶
　避殿减膳撤樂¶
寳祐元年二月己酉朔日食　景定元年三月戊辰朔¶
日食　二年三月壬戍朔日食¶
<pb:KR2m0014_WYG_212-9b>¶
　　(臣/)等謹按景定二年即元中統二年也至宋末兩¶
　　史日食皆合¶
度宗咸淳元年正月辛未朔日有食之　三年五月丁¶
亥朔日食　四年十月戊寅朔日食　六年三月庚子¶
朔日食　七年八月壬辰朔日食　八年八月丙戍朔¶
日食¶
恭帝徳祐元年六月庚子朔日有食之既晝晦如夜星¶
見鷄鶩皆歸¶
<pb:KR2m0014_WYG_212-10a>¶
　辛丑太皇太后詔削尊號聖福字以應天戒¶
端宗景炎二年十月朔日有食之¶
　　(臣/)等謹按馬端臨考不載遼代日食事然遼起於¶
　　梁太祖開平五年辛未嵗終於宋徽宗宣和七年¶
　　乙巳嵗前後共二百一十五年間其日食載在帝¶
　　紀班班可考而以五代史宋史及契丹國志彼此¶
　　參考同者少而異者多正如端臨所云同一宇宙¶
　　而牴牾如此豈非其官失之乎¶
<pb:KR2m0014_WYG_212-10b>¶
遼太祖五年正月丙戌朔日有食之　神册六年六月¶
乙卯朔日食　天贊二年十月辛未朔日食¶
　　(臣/)等謹按太祖五年即梁開平五年也是年即改¶
　　元乾化正月日食馬端臨考重書之神册六年日¶
　　食事梁史不載若天贊二年即梁少帝龍徳三年¶
　　唐莊宗同光元年所載與此相同又端臨所載同¶
　　光三年四月癸亥(契丹國志作/天贊五年)明帝天成亢年八¶
　　月乙酉朔二年八月己卯朔(契丹國志作天顯元/年事又載天顯二年)¶
<pb:KR2m0014_WYG_212-11a>¶
　　(二月朔日食乃/端臨考所不載)長興元年六月癸巳朔(契丹國志作/天顯四年事)¶
　　二年十一月甲申朔(契丹國志作/天顯五年事)遼史皆不載¶
太宗㑹同六年四月戊申朔日有食之¶
　　(臣/)等謹按馬端臨考載晉天福二年正月乙卯朔¶
　　(契丹國志作/會同元年)三年正月戊申朔(契丹國志作/會同二年)四年¶
　　七月庚子朔(契丹國志作/會同三年)七年四月甲寅朔即會¶
　　同六年也歐陽修五代史不載是月日食事而戊¶
　　申與甲寅彼此不符又開運元年九月庚午朔二¶
<pb:KR2m0014_WYG_212-11b>¶
　　年八月甲子朔三年二月壬戍朔漢隠帝乾祐元¶
　　年六月戊寅朔二年六月癸酉朔(契丹國志即遼/世宗天禄二年)¶
　　三年十一月甲子朔(契丹國志即/天禄三年)歐陽修五代史¶
　　俱載日食而遼史獨不載¶
穆宗應厯二年四月丙戍朔日有食之　五年二月庚¶
子朔日食　十一年四月癸巳朔日食　十五年二月¶
壬寅朔日食¶
　　(臣/)等謹按馬端臨考載周太祖廣順二年四月丙¶
<pb:KR2m0014_WYG_212-12a>¶
　　戌朔日食與應厯二年四月相符若所載宋太祖¶
　　建隆元年五月己亥二年四月癸巳乾徳三年二¶
　　月壬寅五年六月戊午(以上契丹/國志俱同)開寳元年十二¶
　　月己酉(契丹國/志不載)俱有日食事應厯凡十九年所載¶
　　多不符何耶¶
英宗保寧九年十一月丁亥朔司天奏日當食不食¶
　　(臣/)等謹按厯代甲子圖保寧九年即宋太宗興國¶
　　元年也馬端臨考太祖開寳三年四月辛未四年¶
<pb:KR2m0014_WYG_212-12b>¶
　　十月癸亥五年九月丁巳七年二月庚辰八年七¶
　　月辛未俱有日食事契丹國志同不知遼史何以¶
　　不載也惟九年十一月事則與端臨所載宋太宗¶
　　太平興國二年相符耳¶
聖宗統和九年閏二月辛未朔日有食之　十年二月¶
乙丑朔及十二年七月辛亥朔十二月戊寅朔俱日食¶
十五年五月月甲子朔日食　二十年七月甲午朔日¶
食　二十二年十二月庚辰朔日食¶
<pb:KR2m0014_WYG_212-13a>¶
　　(臣/)等謹按統和九年十年十二年即宗太宗淳化¶
　　二年三年五年二十二年即宋真宗景徳元年也¶
　　馬端臨考與此相同但前後所載太平興國六年¶
　　九月乙未七年三月癸巳八年二月戊子雍熈二¶
　　年十二月庚子三年六月戊戌淳化四年二月己¶
　　未真宗咸平元年五月戊午十月丙戍二年九月¶
　　庚辰五年七月甲午景徳三年五月壬寅四年五¶
　　月丙申十月甲午大中祥符二年三月丙辰五年¶
<pb:KR2m0014_WYG_212-13b>¶
　　八月丙申俱有日食事契丹國志大概同之而遼¶
　　史不載¶
開泰九年七月庚辰朔日食¶
　　詔以近臣代拜救日¶
　　(臣/)等謹按開泰九年即宋真宗天禧五年此與馬¶
　　端臨所載相符者但前此大中祥符六年十二月¶
　　戊午七年十二月癸丑八年六月己酉天禧三年¶
　　三月戊午俱有日食事又是年九月改元太平為¶
<pb:KR2m0014_WYG_212-14a>¶
　　宋仁宗乾興元年七月甲子及天聖二年五月丁¶
　　亥四年十月甲戌六年三月丙申七年八月丁亥¶
　　亦俱有之契丹國志所紀大約相同而史不載¶
興宗重熈十八年正月甲午朔日有食之　二十二年¶
十月丙申朔日食¶
　　(臣/)等謹按重熈元年為宋仁宗明道元年此云十¶
　　八年為皇祐元年二十二年則皇祐五年也馬端¶
　　臨考載明道二年六月至至和元年四月日食凡¶
<pb:KR2m0014_WYG_212-14b>¶
　　十三惟皇祐元年五年則與遼相符耳¶
道宗清寧七年六月壬子朔日有食之　咸雍二年九¶
月壬子朔日食　四年正月甲戌朔日食　五年七月¶
乙巳朔日食　太康元年八月庚寅朔日食　六年十¶
一月乙丑朔日食　九年九月癸卯朔日食　大安七¶
年五月己未朔日食　十年三月壬申朔日食　夀隆¶
六年四月丁酉朔日食¶
　　(臣/)等謹按清寧元年即宋仁宗至和二年此云七¶
<pb:KR2m0014_WYG_212-15a>¶
　　年為嘉祐六年與馬考合但前此嘉祐元年三年¶
　　四年日食者三遼史不載咸雍二年為宋英宗治¶
　　平三年馬端臨不載九月日食事而契丹國志有¶
　　之以下俱合於端臨考但尚有宋神宗熙寧六年¶
　　四月元豐元年六月四年十一月哲宗元祐二年¶
　　七月紹聖三年二月四年六月凡日食者六而不¶
　　見於遼史¶
天祚帝保大二年二月庚寅朔日有食之¶
<pb:KR2m0014_WYG_212-15b>¶
　　(臣/)等謹按保大二年即宋徽宗宣和四年也馬端¶
　　臨考載徽宗建中靖國元年四月至宣和五年八¶
　　月凡日食者九獨不載是年日食事¶
　　又按金之建國始於宋徽宗政和五年乙未¶
　　嵗終於理宗端平元年甲午嵗凡一百二十年所¶
　　載日食事參之宋史及馬端臨考間有不合詳列¶
　　於左¶
金太祖天輔三年四月丙子朔日食　四年十月戊辰¶
<pb:KR2m0014_WYG_212-16a>¶
朔日食　六年三月庚寅朔日食　七年八月辛巳朔¶
日食¶
　　(臣/)等謹按天輔三年七年即宋徽宗宣和元年五¶
　　年也與馬端臨考所書合惟宣和二年四年端臨¶
　　不載日食事¶
太宗天㑹七年九月丙午朔日食　十三年正月丙午¶
朔日食¶
　　(臣/)等謹按厯代甲子考天㑹七年即宋高宗建炎¶
<pb:KR2m0014_WYG_212-16b>¶
　　三年十三年即紹興五年其事相符但正月丙午¶
　　馬端臨考作正月乙巳㣲有異耳¶
熈宗天眷三年七月癸卯朔日食　皇統三年十二月¶
癸未朔日食　四年六月辛巳朔日食　五年六月乙¶
亥朔日食　八年四月戊子朔日食　九年三月癸未¶
朔日食¶
　　(臣/)等謹按天眷三年即宋紹興十年馬端臨考不¶
　　載日食事其皇統三年五年八年九年與端臨考¶
<pb:KR2m0014_WYG_212-17a>¶
　　合尚有紹興七年二月十七年十月兩日食事遼¶
　　史不載¶
海陵貞元二年五月癸丑朔日有食之¶
　是日避正殿勅百官勿治事¶
三年五月丁未朔日食¶
　　(臣/)等謹按上二條與馬端臨考合以後凡合者不¶
　　贅述¶
正隆三年三月辛酉朔司天奏日食侯之不見¶
<pb:KR2m0014_WYG_212-17b>¶
　勅自今日食皆面奏不須頒告中外¶
五年八月丙午朔日食¶
世宗大定二年正月戊辰朔日有食之¶
　代鼓用幣命夀王京代拜行禮帝撤樂减膳不視朝¶
　為制凡遇日月虧食禁酒樂屠宰一日¶
三年六月庚申朔日食¶
　帝不視朝命官代拜有司不治務過時乃罷後為常¶
四年六月甲寅朔日食　七年四月戊辰朔日食¶
<pb:KR2m0014_WYG_212-18a>¶
　帝避正殿减膳伐鼓應天門内百官各於本司庭立¶
　明復乃止¶
九年八月甲申朔日當食以雨不見¶
　有司奏聞伐鼓用幣如常禮¶
十三年五月壬辰朔日食　十四年十一月甲申朔日¶
食　十六年三月丙午朔日食　十七年九月丁酉朔¶
日食　二十三年十一月壬戍朔日食　二十八年八¶
月甲子朔日食　二十九年二月辛酉朔日食¶
<pb:KR2m0014_WYG_212-18b>¶
　　(臣/)等謹按大定二年即宋高宗紹興三十二年也¶
　　馬端臨考有三十一年正月甲戍日食金史不載¶
　　若七年為孝宗乾道三年端臨考亦不載四月日¶
　　食事餘皆合¶
章宗明昌六年三月丙戌朔日有食之　承安三年正¶
月己亥朔日食隂雲不見　五年十一月癸丑朔日食¶
　泰和二年五月甲辰朔日食¶
　　(臣/)等謹按承安五年即宋寧宗慶元六年馬端臨¶
<pb:KR2m0014_WYG_212-19a>¶
　　考不載十一月日食事彼載慶元五年正月六年¶
　　六月日食事金史亦不載¶
衛紹王大安二年十二月辛酉朔日有食之¶
　　(臣/)等謹按是年即宋寧宗嘉定三年也考宋史嘉¶
　　定三年六月辛酉日食端臨考不載與此不合又¶
　　端臨載寧宗嘉泰三年四月開禧二年二月嘉定¶
　　四年十一月俱有日食事金史亦不載¶
宣宗貞祐二年九月壬戍朔日有食之大星皆見　四¶
<pb:KR2m0014_WYG_212-19b>¶
年二月甲申朔閏七月壬午朔俱日食¶
　　(臣/)等謹按貞祐四年即宋嘉定七年宋史不載閏¶
　　七月日食事¶
興定元年七月丙子朔日食　二年七月庚午朔日食¶
　五年五月甲申朔日食　元光二年九月庚子朔日¶
食¶
哀宗正大五年十二月庚子朔日有食之¶
　　(臣/)等謹按是年即宋理宗紹定元年係六月壬寅¶
<pb:KR2m0014_WYG_212-20a>¶
　　朔日食與此不合¶
　　又按元史本紀太祖太宗定宗憲宗四朝俱不載¶
　　日食事今斷自世祖始據本紀以次遞載¶
元世祖中統二年三月壬戌朔日有食之　至元二年¶
正月辛未朔日食　四年五月丁亥朔日食　五年十¶
月戊寅朔日食　七年三月庚子朔日食　八年八月¶
壬辰朔日食　九年八月丙戌朔日食　十二年六月¶
庚子朔日食　十四年十月丙辰朔日食　十九年六¶
<pb:KR2m0014_WYG_212-20b>¶
月己丑朔七月戊午朔俱日食　二十四年十月戊午¶
朔日食　二十六年三月庚辰朔日食　二十七年八¶
月辛未朔日食　二十九年正月甲午朔日食　三十¶
一年六月庚辰朔日食¶
　　(臣/)等謹按至元十七年以前以宋史較之無不合¶
　　者至十九年六月七月連紀日食時宋已亡考元¶
　　史天文志則亦同之又二十九年正月甲午朔以¶
　　日食免朝賀天文志載有物漸侵入日中不能既¶
<pb:KR2m0014_WYG_212-21a>¶
　　日體如金環然左右有珥上有抱氣志詳而紀畧¶
　　亦其體應爾也¶
成宗大徳元年四月癸巳朔日有食之　三年八月己¶
酉朔日食　四年二月丁未朔日食　六年六月癸亥¶
朔日食　七年閏五月戊午朔日食　八年五月癸未¶
朔日食¶
　　(臣/)等謹按元史天文志不載元年四月事殆史臣¶
　　失之也又王圻云大徳三年八月朔日食不應太¶
<pb:KR2m0014_WYG_212-21b>¶
　　史言是日巳時日食二分有竒至期不食衆懼保¶
　　章正齊履謙曰當食不食在古有之矧巳時近午¶
　　陽盛隂微故當食不食遂考唐開元以來當食不¶
　　食者十事以聞¶
仁宗皇慶元年六月乙丑朔日有食之　延祐二年四¶
月戊寅朔日食　五年二月癸巳朔日食　六年二月¶
丁亥朔日食　七年正月辛巳朔日食¶
　帝以元日日食齋居損膳輟朝賀¶
<pb:KR2m0014_WYG_212-22a>¶
英宗至治元年六月癸卯朔日有食之　二年十一月¶
甲午朔日食¶
泰定帝泰定四年九月丙申朔日有食之¶
文宗天厯二年七月丙辰朔日有食之　至順二年六¶
月甲辰朔十一月壬申朔俱日食¶
順帝元統二年四月戊午朔日有食之　至元二年八¶
月乙亥朔日食　三年二月壬申朔日食　至正二年¶
八月庚子朔十月己亥朔俱日食¶
<pb:KR2m0014_WYG_212-22b>¶
　　(臣/)等謹按日食無祗隔一月之理天文志亦不載¶
　　葢本紀两存其月未及覈實今存以備考¶
三年四月丙申朔日食　四年九月丁亥朔日食　五¶
年九月壬午朔日食　六年二月庚戍朔日食　七年¶
正月甲辰朔日食　八月七月丙申朔日食　九年十¶
一月戊午朔日食¶
　　(臣/)等謹按天文志自五年至九年俱不載日食事¶
十年十一月壬子朔日食　十一年五月己酉朔日食¶
<pb:KR2m0014_WYG_212-23a>¶
　十二年四月癸卯朔日食　十三年九月乙丑朔日¶
食　十四年三月癸亥朔日食　十七年正月丙子朔¶
日食　十八年六月戊辰朔十二月乙丑朔俱日食¶
二十年五月丁亥朔日食　二十一年四月辛巳朔日¶
食　二十四年八月壬辰朔日食　二十六年七月辛¶
巳朔日食　二十七年六月丙午朔日食晝晦又十二¶
月癸卯朔日食¶
　　(臣/)等謹按天文志不載十二年十七年二十年二¶
<pb:KR2m0014_WYG_212-23b>¶
　　十四年及二十七年六月日食事存以備考¶
明太祖洪武二年五月甲午朔日有食之　四年九月¶
庚戌朔日食　六年三月癸卯朔日食　七年二月丁¶
酉朔日食　八年七月己未朔日食　九年七月癸丑¶
朔日食　十年十二月乙巳朔日食　十四年十月壬¶
子朔日食　十六年八月壬申朔日食　十九年十二¶
月癸未朔日食　二十一年五月甲戍朔日食　二十¶
二年九月丙寅朔日食　二十三年九月庚寅朔日食¶
<pb:KR2m0014_WYG_212-24a>¶
　二十四年三月戊子朔日食　二十六年七月甲辰¶
朔日食　三十年五月壬子朔日食¶
　　(臣/)等謹按王圻續通考載洪武元年五月庚午朔¶
　　日食以本紀不載故闕之¶
惠帝建文二年三月丙寅朔日有食之¶
成祖永樂四年六月己未朔日當食隂雲不見¶
　禮官請表賀不許¶
七年九月庚午朔日食　十一年正月辛巳朔日食¶
<pb:KR2m0014_WYG_212-24b>¶
　先是欽天監奏日食占在元旦已而鴻臚寺奏習元¶
　旦賀儀帝召禮部翰林官問尚書吕震對曰日食與¶
　朝賀之時先後不相妨侍郎儀智曰終是同日免賀¶
　為當帝再顧翰林諸臣曰古有日食行賀禮否左諭¶
　徳楊士竒對宋仁宗時元旦日食富弼請罷宴撤樂¶
　吕夷簡不從弼曰萬一契丹行之為中國羞後有自¶
　契丹回者言是日罷宴仁宗深悔今免賀為當詔從¶
　之罷朝賀宴會止賜百官節鈔¶
<pb:KR2m0014_WYG_212-25a>¶
十三年五月丁酉朔日食　十八年八月丁酉朔日食¶
　十九年八月辛卯朔日食　二十年正月己未朔日¶
食¶
　帝以元日日食詔羣臣修省免朝賀¶
二十一年六月庚戌朔日食¶
宣宗宣徳五年八月己巳朔日食隂雨不見¶
　時禮部尚書胡濙請稱賀不許敇曰日食天戒之大¶
　者惟修徳行政用賢去奸而後當食不食今隂雲不¶
<pb:KR2m0014_WYG_212-25b>¶
　見得非朕昧於省過而然與况離明照四方隂雲所¶
　蔽有限京師不見四方必有見者天可欺與其止勿¶
　賀¶
七年正月辛酉朔日食¶
　詔免朝賀¶
十年十一月(時英宗/已即位)戊辰朔日食¶
英宗正統六年正月己亥朔日當食不見¶
　禮官請表賀不許¶
<pb:KR2m0014_WYG_212-26a>¶
九年十月丙午朔日食　十年四月甲辰朔日食　十¶
二年八月庚申朔日食¶
景帝景泰二年六月戊辰朔日當食不見　三年十一¶
月己未朔日食　五年四月壬午朔日食　六年四月¶
丙子朔日食¶
英宗復辟天順四年七月乙亥朔日有食之　五年十¶
一月丁酉朔日食　七年五月己丑朔日食　八年四¶
月(時憲宗/已即位)癸未朔日當食不見¶
<pb:KR2m0014_WYG_212-26b>¶
憲宗成化三年二月丁酉朔日有食之　五年六月癸¶
丑朔日食　六年六月戊申朔日食　九年四月辛酉¶
朔日食　十年九月癸丑朔日食　十一年九月丁未¶
朔日食　十二年二月乙亥朔日食　二十年九月乙¶
酉朔日食　二十一年八月己卯朔日食¶
孝宗𢎞治元年六月癸巳朔日有食之　二年十二月¶
甲申朔日食　八年二月乙卯朔日食　十一年閠十¶
一月壬戌朔日食　十三年五月甲寅朔日食　十四¶
<pb:KR2m0014_WYG_212-27a>¶
年九月丙子朔日食　十五年九月庚午朔日食¶
武宗正徳二年正月乙亥朔日有食之　九年八月辛¶
卯朔日食　十年十二月癸丑朔日食　十二年六月¶
乙巳朔日食　十三年五月己亥朔日食　十六年三¶
月癸丑朔日食¶
世宗嘉靖四年閏十二月乙卯朔日有食之　六年五¶
月丁丑朔日食　八年十月癸亥朔日食　二十一年¶
七月己酉朔日食　二十二年正月丙午朔日食　二¶
<pb:KR2m0014_WYG_212-27b>¶
十四年五月壬戍朔日食　二十八年三月辛未朔日¶
食　三十二年正月戊寅朔日當食隂雲不見¶
　時御史趙錦因正旦日食劾閣臣嚴嵩怙寵擅作威¶
　福詞甚切直詔下錦衣獄削籍為民¶
三十四年十一月壬辰朔日食　三十五年十月丙戌¶
朔日食　四十年二月辛卯朔日當食隂雲不見七月¶
己丑朔日食¶
　　(臣/)等謹按實録四十年二月以當食不見允閣臣¶
<pb:KR2m0014_WYG_212-28a>¶
　　嚴嵩之請行大謝禮然甫更五月復食一年兩食¶
　　尤不多見嚴嵩欺罔之罪上通於天矣¶
四十三年五月壬寅朔日食　四十五年四月壬戌朔¶
日食¶
穆宗隆慶四年正月乙巳朔日有食之¶
　詔免朝賀丁未避殿修省¶
六年六月乙卯朔日食¶
神宗萬厯三年四月己巳朔日有食之既　五年閏八¶
<pb:KR2m0014_WYG_212-28b>¶
月乙酉朔日食隂雲不見　八年二月辛未朔日食¶
十一年六月丁亥朔日食　十五年十一月己卯朔日¶
食　十六年九月丁亥朔日當食隂雲不見　十七年¶
正月己酉朔日食　十八年七月庚子朔日食　二十¶
二年四月己酉朔日食　二十四年閏八月乙丑朔日¶
食　三十一年四月丁亥朔日食　三十二年四月辛¶
巳朔日食　三十八年十一月壬寅朔日食　四十年¶
五月甲午朔日食　四十三年三月丁未朔日食　四¶
<pb:KR2m0014_WYG_212-29a>¶
十四年三月辛未朔日食　四十五年五月癸酉朔日¶
食¶
　　明史趙志臯傳曰二十四年閏八月日食至九分¶
　　餘大學士趙志臯上言紀綱不可不振者六事因¶
　　累䟽陳時政缺失其大者罷礦稅定國本諸務凡¶
　　十一條優詔報聞而已¶
　　神宗實録三十二年四月大學士沈一貫請崇修¶
　　實政亟補中外缺官罷無名礦稅釋逮繋纍臣下¶
<pb:KR2m0014_WYG_212-29b>¶
　　諸司章奏以格天心而回天怒帝不省又三十八¶
　　年十一月禮部侍郎翁正春言前兩嵗食四月朔¶
　　純陽之月也今食十一月朔陽生之月也君徳象¶
　　日宜照臨宣布不宜黯汶閉藏自萬厯二十年後¶
　　財貨日斂聚一日人才日剥落一日㫖意日中留¶
　　一日黄扉紫閣之中真如寂寥孤曜六卿九列之¶
　　地不滿三五晨星閶闔徒號而天聴愈杳巡方莫¶
　　代而霜斧乆勞天下不見陽和舒育之氣而氷凝¶
<pb:KR2m0014_WYG_212-30a>¶
　　之象獨堅一時如在窮隂沍寒之中而融通之意¶
　　盡塞是以上天譴告如此誠翻然轉移太平盛業¶
　　將綿萬載䟽入不報¶
熹宗天啟元年四月壬申朔日有食之　六年七月辛¶
未朔日當食隂雲不見¶
愍帝崇禎二年五月乙酉朔日有食之　四年十月辛¶
丑朔日食　七年三月丁亥朔日食　十年正月辛丑¶
朔日食　十四年十月癸卯朔日食　十六年二月乙¶
<pb:KR2m0014_WYG_212-30b>¶
丑朔日食¶
　　日變¶
　　(臣/)等謹按馬端臨所載日變至宋嘉定十七年六¶
　　月止而遺四年十一年十五年事今從宋史天文¶
　　志補載於左¶
宋寧宗嘉定四年七月己卯已初刻日有赤黄暈不匝¶
至酉初復日上暈外生青赤黄背氣　十一年二月丙¶
寅日有戴氣　十五年二月己亥日暈於婁周匝有承¶
<pb:KR2m0014_WYG_212-31a>¶
氣¶
理宗寳慶三年十二月己酉日旁有氣如珥　紹定三¶
年二月丙申日有背氣　四年七月己丑日生承氣¶
五年三月丁酉日生抱氣承氣　端平元年四月甲申¶
日生赤暈六月戊子日生赤黄暈上下有格氣　二年¶
六月戊寅日有承氣　三年二月辛亥日暈周匝　嘉¶
熈元年二月己酉日暈周匝三月癸亥七月壬申日有¶
背氣　四年二月丙申朔日生背氣　淳祐元年二月¶
<pb:KR2m0014_WYG_212-31b>¶
戊寅午後日暈　三年七月甲午日生格氣　五年五¶
月戊申日生赤黄暈外有背氣六月甲子日暈周匝¶
六年三月癸巳日暈周匝生珥氣四月丁丑日暈周匝¶
　七年二月戊申日暈周匝　八年六月己酉日暈於¶
井赤黄周匝　寳祐元年正月戊戍日生戴氣　二年¶
二月辛酉日暈周匝　四年三月乙卯日暈周匝　景¶
定四年四月戊辰日生赤黄暈　五年三月己丑日暈¶
於婁赤黄周匝自午至申六月庚午日生赤黄暈九月¶
<pb:KR2m0014_WYG_212-32a>¶
己丑日生格氣¶
　　(臣/)等謹按宋史理宗紀紹定三年四月己巳日暈¶
　　嘉熙二年十月己巳日中有黒子志失載¶
度宗咸淳元年六月壬申日生承氣　七年三月辛巳¶
日暈赤黄周匝¶
　　(臣/)等謹按王圻續通考恭帝徳祐二年二月丁酉¶
　　朔日中有黒子如鵝卵相盪久之史不載¶
遼太祖天顯元年正月己未白氣貫日¶
<pb:KR2m0014_WYG_212-32b>¶
道宗太康三年五月癸亥日中有黑子¶
　　(臣/)等謹按太康三年即宋神宗熙寧十年也馬端¶
　　臨考載是年二月辛卯日中有黑子如李其事略¶
　　同而月日不符如此¶
金太宗天會七年三月己卯朔日中有黑子¶
熙宗天會十四年十一月丙寅日中有黑子斜角交行¶
海陵天徳二年正月甲辰日有暈珥　貞元三年四月¶
丁丑朔昏霧四塞日無光凡十有七日乃霽　正隆五¶
<pb:KR2m0014_WYG_212-33a>¶
年八月庚午日中有黒子状如人　六年二月甲辰日¶
有暈珥戴背¶
　　(臣/)等謹按天德二年即宋髙宗紹興二十年正隆¶
　　五年即紹興三十年也此數年内事俱與端臨考¶
　　不合¶
世宗大定二十九年正月乙夘已初日有暈左右有珥¶
上有背氣兩重其色青赤而厚東有㦸氣長四尺餘五¶
刻而散丁己巳初日有兩珥上有背氣兩重其色青赤¶
<pb:KR2m0014_WYG_212-33b>¶
而淡頃之背氣於日上為冠已而俱散二月甲子辰刻¶
日上有重暈兩珥抱而復背背而復抱凡三四次乙丑¶
日暈兩珥有負氣承氣左右有㦸氣¶
　帝嘗問左丞相赫舍哩良弼毎旦暮日色皆赤何也¶
　良弼對曰旦而色赤應在東髙麗當之暮而色赤應¶
　在西夏國當之願陛下修徳以應天則災變自弭既¶
　而夏國有任徳敬之亂髙麗有趙位寵之難其言皆¶
　應¶
<pb:KR2m0014_WYG_212-34a>¶
　　(臣/)等謹按是年即宋孝宗淳熙十六年也馬端臨¶
　　考不載¶
章宗明昌四年九月癸未日上有抱氣二戴氣一俱相¶
連左右有珥其色鮮明　泰和三年十月戊戌日將没¶
色赤如赭　四年三月丁卯日昏無光　六年七月癸¶
巳申刻日上有背氣一内赤外青須臾散　八年四月¶
癸卯巳刻日暈二重内黄外赤移時而散¶
　　(臣/)等謹按明昌四年即宋紹興四年泰和三年四¶
<pb:KR2m0014_WYG_212-34b>¶
　　年即宋嘉泰三年四年其六年即宋開禧二年八¶
　　年即嘉定元年也馬端臨考俱與此不合¶
宣宗貞祐三年正月壬戍日有左右珥上有冠氣移刻¶
散二月丁巳日初出赤如血將沒復然　興定五年四¶
月丙子日正午有黄暈四匝其色鮮明　元光二年五¶
月辛未日暈不匝而有背氣¶
　　(臣/)等謹按貞祐三年即宋嘉定八年興定五年元¶
　　光二年即嘉定十四年十六年也馬端臨考亦俱¶
<pb:KR2m0014_WYG_212-35a>¶
　　不合¶
哀宗正大四年十一月乙未日上有虹背而向外者二¶
約長丈餘兩旁俱有白虹貫之　八年三月庚戌酉正¶
日忽白而失色乍明乍暗左右有氣似日而無光與日¶
相凌而日光四出揺盪至沒¶
　　(臣/)等謹按正大四年即宋寳慶三年八年即宋紹¶
　　定四年考宋史天文志俱不合¶
天興元年正月壬午朔日有兩珥　三年正月己酉日¶
<pb:KR2m0014_WYG_212-35b>¶
大赤無光是日蔡城䧟金亡¶
元世祖中統三年十一月辛丑日有背氣重暈三珥¶
至元二十四年七月癸丑日暈連環¶
　　(臣/)等謹按周蜜癸辛雜識曰戊子(至元二/十五年)五月初¶
　　二日以來日光中有若柳絮如雪片者飛舞亂下¶
　　人間鬨傳以為天花至初四日大雷雨飛雹大者¶
　　如當三錢始知連日所謂天花者即雪也及飛下¶
　　則成雹耳又曰宋寕宗嘉定甲戍(七/年)九月朔日食¶
<pb:KR2m0014_WYG_212-36a>¶
　　之既傍有星見及有飛片如雲母之狀自天飄下¶
　　今之天花殊類此也考宋史及馬端臨考並無甲¶
　　戍年日食事¶
武宗至大四年正月壬辰日赤如赭¶
仁宗延祐元年三月己亥白暈亘天連環貫日　二年¶
五月甲戍日赤如赭乙亥及九月甲寅戊午三年五月¶
戊申並如之　七年三月(英宗已/即位)乙未日有暈若連環¶
然¶
<pb:KR2m0014_WYG_212-36b>¶
　　(臣/)等謹按元史仁宗紀皇慶二年二月丁丑日赤¶
　　如赭志不載至延祐三年五月甲辰至戊申亦如¶
　　之與志小異¶
英宗至治二年三月己丑交暈如連環貫日¶
順帝元統元年三月癸巳日赤如赭閏三月丙申癸丑¶
甲寅皆如之　至元元年十二月戊午日赤如赭閏十¶
二月丁亥戊子己丑亦如之　二年二月壬辰乙未丙¶
申三月庚申壬戍癸亥四月丁丑十二月甲戌俱日赤¶
<pb:KR2m0014_WYG_212-37a>¶
如赭　三年正月丁巳日有交暈左右珥八月癸未亦¶
如之十月癸酉日赤如赭　四年閏八月戊戌己亥壬¶
寅日赤如赭九月庚寅亦如之　五年正月丙寅日有¶
交暈左右珥二月辛亥日赤如赭三月庚申辛酉四月¶
丁未皆如之　至正元年三月壬申日赤如赭　十五¶
年二月丙子日赤如赭　十七年七月己丑日有交暈¶
連環貫之　二十五年三月壬戌日有暈内赤外青¶
二十六年二月丁卯日有暈左珥上有背氣一道¶
<pb:KR2m0014_WYG_212-37b>¶
　　陶宗儀輟耕録曰至正辛丑(二十/一年)四月朔日日未¶
　　沒三四竿許忽然無光漸漸作蕉葉様天且昏黑¶
　　如夜星斗粲然飯頃方復舊天再開星斗亦隠又¶
　　少時乃没¶
　　(臣/)等謹按元史順帝紀至正十六年三月有兩日¶
　　相盪十八年三月己亥朔日色如血二十五年十¶
　　月辛丑汴梁路見日旁有一月一星志不載¶
明太祖洪武二年十二月甲子日中有黑子　三年九¶
<pb:KR2m0014_WYG_212-38a>¶
月戊戍十月丁巳十一月甲辰日中有黑子　四年三¶
月戊戌日中有黑子五月壬子至辛巳九月戊寅皆如¶
之　五年正月庚戍日中有黑子二月丁未五月甲子¶
七月辛未皆如之　六年三月戊辰日交暈十一月戊¶
戌朔日中有黑子　七年二月庚戍至甲寅日中有黑¶
子　八年二月辛亥日中有黑子九月癸未十二月癸¶
丑皆如之　十二年四月庚申日交暈　十四年正月¶
壬子日有珥二月壬午至乙酉日中有黑子　十五年¶
<pb:KR2m0014_WYG_212-38b>¶
正月丁未日有珥閏二月丙戌日中有黑子十二月辛¶
巳亦如之　二十三年正月壬辰日暈　二十八年十¶
一月乙亥日上赤氣長五丈餘須叟又生直氣背氣皆¶
青赤色又生半暈¶
　　明洪武實録八年四月甲寅日上有背氣在趙分¶
　　恒山之北是月遣使徃北邉諭潁川侯傅友徳并¶
　　定遼等處都指揮司訓戎練兵嚴飭守備十二年¶
　　四月勅曹國公李文忠西平侯沐英等曰日交暈¶
<pb:KR2m0014_WYG_212-39a>¶
　　在秦分主有戰鬭之事宜追擊畨寇¶
成祖永樂十八年閏正月癸未日生重半暈上有青赤¶
背氣左右有珥隨生黄氣璚氣¶
仁宗洪熙元年正月乙未日生兩珥四月丁未亦如之¶
復生交暈¶
宣宗宣徳元年正月庚戌日生青赤璚氣隨生交暈色¶
黄赤二月己卯日兩珥又生交暈左右有珥上重半暈¶
及背氣　三年三月庚寅日生交暈色黄赤兩珥及背¶
<pb:KR2m0014_WYG_212-39b>¶
氣㦸氣各一色皆青赤丁酉日暈又交暈及㦸氣二道¶
十二月己卯日生交暈　五年正月癸亥日暈隨生交¶
暈二月甲午日交暈隨生㦸氣四月庚辰日生兩珥¶
六年二月甲寅日暈隨生交暈及重半暈璚氣　八年¶
九月戊戌辰刻日暈兩珥背氣申刻諸氣復生　十年¶
十二月(時英宗/已即位)辛亥日暈有璚氣隨生重半暈及背氣¶
英宗正統三年四月庚辰日生兩珥隨暈　十一年正¶
月乙未日生背氣　十四年八月戊申日暈旁有㦸氣¶
<pb:KR2m0014_WYG_212-40a>¶
隨生左右珥及戴氣十月壬申日上黒氣如烟㝷發紅¶
光散熖如火¶
景帝景泰元年二月壬午酉刻日上黑氣四道約長三¶
丈離地丈許兩頭鋭而貫日其狀如魚十二月甲午日¶
交暈上下背氣各一道兩旁㦸氣各一道　二年正月¶
癸夘日生左右珥隨生背氣二月丙戌日交暈三年正¶
月丙辰日生左右珥及背氣　七年六月乙丑日暈隨¶
生重半暈及左右珥九月丙子日色變赤¶
<pb:KR2m0014_WYG_212-40b>¶
　　(臣/)等謹按七年六月乙丑志訛作丁丑今從實録¶
英宗天順元年二月庚戍辰刻日交暈左右珥旋生抱¶
氣及左右㦸氣未刻諸氣復生辛亥日交暈左右珥及¶
㦸氣　二年二月乙卯日交暈上有背氣閏二月己巳¶
日無光旋赤如赭　六年十月丙子日赤如血　七年¶
四月癸未亦如之乙酉日色變白　八年二月(時憲宗/已即位)¶
己亥日無光¶
　　(臣/)等謹按天順實録三年八月丁亥日出如赭十¶
<pb:KR2m0014_WYG_212-41a>¶
　　月日暈數重八年二月己亥日色變白次日亦如¶
　　之三月丙辰日色白無光志俱不載¶
憲宗成化二年四月壬寅日交暈右有珥¶
　　(臣/)等謹按成化實録元年三月甲子日生背氣及¶
　　兩珥二年正月甲辰朔辰時日暈左右珥背氣赤¶
　　黄色鮮明三年七月癸酉日生背氣青赤色四年¶
　　自春徂夏日無光志俱不載¶
五年閏二月己卯日色變白　十一年二月己亥日色¶
<pb:KR2m0014_WYG_212-41b>¶
如赭四月辛卯亦如之六月己酉日重暈左右珥及背¶
氣　十二年正月甲子日交暈　十三年三月壬申日¶
白無光十月辛卯亦如之　十四年三月庚午日白無¶
光　十六年三月丙戍日白無光　十七年三月丁酉¶
日赤如赭　十八年四月壬寅日赤無光十二月癸酉¶
日赤如赭　二十年二月癸酉日赤如赭　二十一年¶
十月癸巳巳刻日暈左右珥未刻復生又生抱氣背氣¶
　二十三年十二月(時孝宗/已即位)癸巳日暈左右珥又生背¶
<pb:KR2m0014_WYG_212-42a>¶
氣及半暈¶
　　(臣/)等謹按成化實録七年六月甲寅日生背氣八¶
　　年三月丙寅日暈及兩珥又生承氣十五年五月¶
　　戊午日生背氣六月兩戍朔八月丁亥十九年六¶
　　月丙寅並如之二十二年六月戊戌日生背氣及¶
　　右珥志俱不載¶
孝宗𢎞治二年正月甲戍午刻日暈丙戌日交暈左右¶
珥二月壬寅日生左右珥及背氣又生交暈半暈及抱¶
<pb:KR2m0014_WYG_212-42b>¶
格二氣　四年二月庚戌午刻日交暈左右珥下生㦸¶
氣　十八年八月(時武宗/已即位)癸酉至九月甲午日無光¶
　　(臣/)等謹按𢎞治實録九年三月乙酉日交暈復生¶
　　重半暈右㦸氣十二年十二月庚申日生兩珥色¶
　　赤黄志俱不載¶
武宗正徳元年正月乙酉日暈上有背氣左右有珥¶
六年五月甲戌南昌見日有紅白暈中浮青黑氣有頃¶
而散十二月癸未日生左右珥庚寅如之　十五年十¶
<pb:KR2m0014_WYG_212-43a>¶
二月壬辰日生背氣及兩珥¶
　　(臣/)等謹按六年五月十二月十五年十二月三事¶
　　詳見實録而天文志不載¶
世宗嘉靖元年正月丁卯日慘白變青無光　七年正¶
月乙亥日重暈兩珥及㦸氣　十三年二月壬辰日暈¶
左右珥及㦸氣　十八年十二月壬午立春日暈右珥¶
　二十八年三月丙申至庚子日色慘白　三十四年¶
十二月庚申晦日忽暗有青黑紫日影如盤數十相摩¶
<pb:KR2m0014_WYG_212-43b>¶
久之千百飛盪滿天向西北而散¶
四十一年十一月辛丑日暈左右珥上抱下㦸¶
穆宗隆慶五年三月辛巳日暈有珥左右㦸氣俱蒼白¶
神宗萬厯二十五年三月癸丑黑日二三十餘迴繞日¶
旁移時雲隠不見五月辛卯朔日光轉盪旋為黑餅¶
三十年三月甲申日光照地黄赤　三十五年正月庚¶
午日暈黑氣蔽天十一月丙午日赤無光燭地如血¶
四十二年三月庚辰日赤黄如赭如血者累日　四十¶
<pb:KR2m0014_WYG_212-44a>¶
四年八月戊辰日中有黑光　四十六年閏六月丙戌¶
至戊子有黑氣出入日中摩盪　四十八年二月癸丑¶
日連環暈下有背氣左右㦸氣¶
　　(臣/)等謹按神宗實録九年五月甲子日赤無光二¶
　　十二年正月日下復有一日相盪數日方止二十¶
　　四年正月日暈黑白二重四十六年四月白日無¶
　　光四十八年八月以前輦轂下屢見數日疊出志¶
　　不載¶
<pb:KR2m0014_WYG_212-44b>¶
熹宗天啟元年二月甲午日交暈左右有珥　三年十¶
月辛巳日生重半暈左右珥　四年正月癸未日赤無¶
光有黑子二三盪於旁漸至百許凡四日二月壬子日¶
淡黄無光癸丑黑日摩盪日旁四月癸酉日中黑氣摩¶
盪十二月辛巳午刻非烟非霧覆壓日上如葢如吞通¶
天皆赤¶
　　(臣/)等謹按天啟實録元年二月乙巳日暈有珥如¶
　　月赤白色光熖閃爍睨之如連環其西南東北復¶
<pb:KR2m0014_WYG_212-45a>¶
　　各有形如日景色昏慘化為青虹狀如弓者二皆¶
　　外向與日相背自辰至午而滅三月庚午日無光¶
　　四月甲戌日中有黒氣摩盪乙亥日將沉作紅黄¶
　　色外如炊烟圍罩數畝許日光所射如火熖夜分¶
　　而沒史俱不載又四年十二月事考實録乃元年¶
　　也¶
愍帝崇禎四年正月戊戌日色如血照人物皆赤二月¶
乙巳朔日赤如血無光　十一年十一月癸亥日中有¶
<pb:KR2m0014_WYG_212-45b>¶
黑子及黑青白氣日入時日光摩盪如兩日　十二年¶
正月己未朔日白無光辛酉日光摩盪竟日有氣從日中¶
出如鏡黛噴花二月庚子日旁有紅白丸又白芒黒氣¶
交掩日光摩盪　十三年九月己巳兩日並出辰刻乃¶
合為一入時又分為二　十四年正月壬寅日青無光¶
　十七年三月壬寅日色無光者兩旬¶
　　崇禎長編八年四月南京欽天監正戈近亨疏言二¶
　　月二十五日巳時太陽生交暈二上下抱氣二東北¶
<pb:KR2m0014_WYG_212-46a>¶
　　背氣一白虹二直貫日體日傍如連環者二一環¶
　　於左一環於右至未方散謹按占書曰交暈如連¶
　　環貫日者兵起相爭又曰暈而抱背為敗亡又曰¶
　　白虹貫日諸臣不忠近臣為亂丙午日奎宿分野¶
　　應屬魯齊大梁之間巳時屬楚分木星守井宿主¶
　　秦分兵災¶
　　(臣/)等謹按厯朝天文志每於日變内載日上有虹¶
　　及白虹貫日等今從馬端臨考以虹蜺附雲氣類¶
<pb:KR2m0014_WYG_212-46b>¶
　　敘之故不贅¶
　　月變¶
　　(臣/)等謹按馬端臨考日食日變分書而月則總曰¶
　　月變首引中興天文志論月食次自漢髙祖七年¶
　　迄後漢髙祖天福十二年凡月食及月暈月生珥¶
　　皆用合敘殆猶春秋特書日食而月食不書之意¶
　　也敘至宋朝則先書月食後書月煇月暈已為體¶
　　例不一若王圻本竟分月變月食為二尤非體矣¶
<pb:KR2m0014_WYG_212-47a>¶
　　今總以月變類紀之¶
宋理宗寳慶元年正月丁丑月食七月癸酉月食隂雨¶
不見　二年七月戊辰月食隂雨不見¶
紹定元年十一月甲申月食　二年十一月己卯月食¶
　四年四月庚午月食　五年三月乙未月食　六年¶
二月庚寅月食　端平二年十二月癸卯月食　三年¶
十二月丁酉月食　嘉熙元年六月乙未月食　三年¶
四月甲寅月食　四年四月戊申月食　淳祐元年九¶
<pb:KR2m0014_WYG_212-47b>¶
月庚子月食　四年十月癸丑月食　五年七月戊申¶
月食　七年五月丁卯月食　八年十月己丑月食¶
十一年三月乙亥九月壬申俱月食　十二年八月丙¶
寅月食　寳祐二年閏六月丙戌月食　三年十二月¶
丁丑月食　五年十月丁酉月食　六年四月癸巳十¶
月辛卯俱月食　開慶元年四月戊子十月乙酉俱月¶
食　景定二年七月甲戌月食¶
　　顧炎武日知録曰日食月揜日也月食地揜月也¶
<pb:KR2m0014_WYG_212-48a>¶
　　今西洋天文説如此自其法未入中國而已有此¶
　　論陸文裕金臺紀聞曰嘗聞西域人算日月食者¶
　　謂日月與地同大若地體正掩日輪上則月為之¶
　　食南城萬實月食辨曰凡黄道平分各一百八十¶
　　二度半强對衝處必為地所隔望時月行適當黄¶
　　道交處與日正相對則地隔日光而月為之食矣¶
　　按其説亦不始於近代漢張衡靈憲曰當日之衝¶
　　光常不合者蔽於地也是謂闇虛在星星㣲月過¶
<pb:KR2m0014_WYG_212-48b>¶
　　則食載後漢天文志中俗本地字有誤作他者遂¶
　　疑别有所謂闇虛而致紛紛之説(宋史天文志日/火外明其對必)¶
　　(有闇氣大小與/日體同者非)¶
　　又曰靜樂李鱸習西洋之學述其言曰月本無光¶
　　借日之照以為光曜至望日與地日為一線月見¶
　　地不見日不得借光是以無光也或曰不然曾有¶
　　一年月食之時當在日沒後乃日尚未沉而出地¶
　　之月已食矣東月初升西日未没人兩見之則地¶
<pb:KR2m0014_WYG_212-49a>¶
　　固未嘗遮日月也何以云見地不見日乎答曰子¶
　　所見者非月也月之影也月固未嘗出地也何以¶
　　驗之今試以一錢置虛器中前之郤之不見錢形¶
　　矣貯水令滿而錢見則知所見者非錢也乃錢之¶
　　影也日將落時東方蒼蒼涼涼海氣升騰猶夫水¶
　　然其映而升之亦月影也如必以東方之月為真¶
　　月則是以水面之錢為真錢也然乎否乎¶
淳祐六年閏四月辛丑月暈五重　八年二月戊子月¶
<pb:KR2m0014_WYG_212-49b>¶
生黄白暈　寳祐四年三月乙卯月暈周匝四月庚午¶
亦如之　景定三年十月甲子月暈周匝十二月辛酉¶
四年二月戊午並如之¶
　　(臣/)等謹按天文志載淳祐五年十月辛丑月生珥¶
　　理宗紀不載¶
度宗咸淳二年六月丁丑十一月甲辰俱月食　四年¶
七月癸亥月食　五年九月丁巳月食　六年三月乙¶
卯月食九月辛亥月食　九年正月戊辰十二月壬戍¶
<pb:KR2m0014_WYG_212-50a>¶
俱月食¶
恭帝徳祐二年正月己卯月暈東井¶
遼穆宗應厯十七年十一月庚子司天臺奏月當食不¶
虧¶
　帝以為祥懽飲達旦¶
　　(臣/)等謹按應厯十七年即宋太祖開寳元年考宋¶
　　史天文志是年十一月庚寅月食與此不合¶
金太宗天會十一年五月乙丑月忽失行而南頃之復¶
<pb:KR2m0014_WYG_212-50b>¶
故十二月丙戌月食昴¶
　　(臣/)等謹按是年即宋髙宗紹興三年也馬端臨考¶
　　載三年七月戊辰望月食於危彼此不符¶
熙宗天會十三年十一月乙酉月食¶
　命有司用幣以救著為令¶
　　(臣/)等謹按是年即紹興五年馬端臨考同¶
海陵天徳三年二月丙辰月食　四年十二月丙子月¶
食¶
<pb:KR2m0014_WYG_212-51a>¶
　　(臣/)等謹按天徳四年至正隆三年事馬端臨考俱¶
　　不載¶
貞元元年十二月庚午月食　二年三月辛巳十一月¶
甲子俱月食　正隆三年二月辛巳月食　五年正月¶
甲午月食　六年七月乙酉月食¶
世宗大定四年十一月丙申月食既　十六年三月庚¶
申九月丁巳俱月食　十九年正月甲戍月食　二十¶
二年十一月辛巳月食既　二十三年五月己卯月食¶
<pb:KR2m0014_WYG_212-51b>¶
既　二十六年三月壬辰月食　二十九年十二月辛¶
丑月食既¶
　　(臣/)等謹按大定四年即宋隆興二年嵗在甲申十¶
　　六年即淳熈十三年嵗在丙申馬端臨考不載十¶
　　一月丙申及九月丁巳事餘俱同¶
章宗明昌元年六月丁酉月食既十二月乙未月食¶
二年六月壬辰月食　三年四月丁巳月食¶
　時司天臺劉道用改進新厯詔學士院更定厯名張¶
<pb:KR2m0014_WYG_212-52a>¶
　行簡奏乞覆校測驗俟將來月食無差然後賜名詔¶
　翰林侍講學士黨懐英等較定道用新厯明昌三年¶
　不置閏即以閏日為三月二年十二月十四日金木¶
　星俱在危十三度道用厯在十三日差一日三年四¶
　月十六日夜月食時刻不同道用不曾考驗古今所¶
　記比證事跡輒以上進不可用道用當徒一年取贖¶
　長行彭徽等各杖八十罷去¶
四年正月丙子月有暈九月戊申月食　五年十月癸¶
<pb:KR2m0014_WYG_212-52b>¶
卯月食　承安元年八月壬戍月食　二年二月丁巳¶
月食既　三月正月甲寅七月庚戌俱月食　五年五¶
月庚午月食　泰和元年十一月辛酉月食　二年五¶
月己未月食　三年三月癸未月食　四年九月乙亥¶
月食　五年三月壬申八月己巳俱月食　六年八月¶
癸卯月暈圍太白熒惑二星　七年正月丙戍初更月¶
有暈圍嵗鎮二星在參畢間辛卯七月戊子俱月食¶
八年正丙戌月食¶
<pb:KR2m0014_WYG_212-53a>¶
　　(臣/)等謹按章宗明昌元年至泰和八年即宋紹熙¶
　　元年至嘉定元年也此數年事與馬端臨考多不¶
　　符¶
衛紹王大安元年六月丁丑十月乙丑俱月食¶
　　(臣/)等謹按是年即宋嘉定二年惟六月丁丑月食¶
　　與馬端臨考合¶
宣宗貞祐二年二月庚戍八月丁未俱月食　三年八¶
月辛丑月食既　四年二月己亥閏七月乙未俱月食¶
<pb:KR2m0014_WYG_212-53b>¶
十一月丙戌月暈嵗星嵗在奎月在壁　興定元年十¶
一月癸未月暈嵗星熒惑二星木在胃火在昴十二月¶
戊午月食　二年六月乙卯月食十一月壬子月食既¶
　三年五月庚戌月食既十一月乙巳月食　四年五¶
月甲辰月食　六年四月癸亥月食　元光元年九月¶
壬申月食嵗星¶
哀宗正大七年十月己巳月暈至五更復有大連環貫¶
之絡北斗内有㦸氣¶
<pb:KR2m0014_WYG_212-54a>¶
元世祖至元二十四年十一月壬辰月暈金土二星¶
仁宗元祐二年三月丙辰月色赤如赭¶
英宗至治元年六月壬戌月食既¶
泰定帝泰定元年四月辛未月食既¶
　是月庚辰以風烈月食地震手詔戒飭百官¶
順帝元統二年三月癸卯月食既　至元元年三月丁¶
酉月食　三年正月丙辰月食　五年六月壬寅月食¶
　六年十一月甲子月食　至正元年五月壬戌月食¶
<pb:KR2m0014_WYG_212-54b>¶
　三年十月丁未月食　四年閏二月乙亥月食¶
　　王圻曰十三年三月月食太白是時徐貞一倪蠻¶
　　子陳友諒等亂漢沔¶
　　(臣/)等謹按明史天文志不載月食事正猶春秋之¶
　　法也苐馬端臨考月變内詳載月食不應明之一¶
　　代竟爾闕焉特從厯朝實録補之如左¶
明太祖洪武三年四月甲戍月食　四年九月乙丑月¶
食　五年三月壬戌月食　六年八月甲申月食　九¶
<pb:KR2m0014_WYG_212-55a>¶
年十一月乙未月食而暈　十年十一月己巳月食¶
十一年五月丙戌十一月癸未俱月食　十二年十月¶
戊寅月食　十三年九月癸卯月食　十四年三月己¶
亥八月辛酉俱月食　十七年正月甲寅月食　十八¶
年六月丙午月食　二十年十月辛酉月食　二十一¶
年四月己未十月丙辰俱月食　二十五年二月丙寅¶
月食　二十八年十一月乙亥月食　二十九年五月¶
壬申月食於斗十一月己巳月食於井¶
<pb:KR2m0014_WYG_212-55b>¶
成祖永樂元年正月甲午月當食隂雨不見七月辛卯¶
亦如之¶
　時禮部尚書李至剛以月食不見請率百官朝賀帝¶
　曰王者能修徳行政任賢去邪然後日月當食不食¶
　適以隂雨不見之果不食耶勿許¶
二年六月乙酉月食　四年十月辛丑月食　五年十¶
月丙申月食　九年二月丁未八月癸卯俱月食　十¶
一年六月癸亥月食　十二年十一月甲寅月食　十¶
<pb:KR2m0014_WYG_212-56a>¶
四年十月甲戍月食　十五年九月戊辰月食　十六¶
年三月乙丑月食既九月壬戍亦如之　十八年閏正¶
月己酉月食　十九年正月己卯月食既　二十年正¶
月壬申月食　二十一年十一月壬辰月食¶
宣宗宣徳元年正月丙午月暈井南北河五車二月己¶
邜昏刻月生兩珥十二月丁丑月生兩珥色蒼白　二¶
年三月癸卯月食七月乙未月上生背氣十二月甲戌¶
月生交暈隨生兩珥　五年八月癸未月食　六年十¶
<pb:KR2m0014_WYG_212-56b>¶
二月己巳月食　八年六月丁酉月食　十年四月(時/英)¶
(宗已/即位)丙辰月食¶
英宗正統元年二月乙卯月暈五色八月癸酉至己卯¶
月出入時皆有㳺氣色赤無光十二月丙戍月生背氣¶
左右珥　二年三月乙巳月食十月甲戌月生背氣及¶
兩珥　三年二月庚午月食戊寅月生暈隨生冠氣十¶
二月癸酉月生兩珥隨生背氣　四年四月壬辰七月¶
辛酉俱月食　七年二月壬寅五月乙亥俱月食十一¶
<pb:KR2m0014_WYG_212-57a>¶
月壬申月食於井十二月辛丑月暈　九年五月癸亥¶
月食十月辛酉月當食不食　十一年三月癸未月食¶
十一月己卯月暈參畢五車　十四年正月辛卯月暈¶
五車參畢井宿復生左右珥丙申月當食不食八月辛¶
未月晝見與日爭明¶
景帝景泰元年正月辛卯六月戊子十二月乙酉俱月¶
食　二年四月己卯月色如赭　四年四月庚子十月¶
己亥俱月食　五年十月癸巳月食十一月壬戌月暈¶
<pb:KR2m0014_WYG_212-57b>¶
左右珥及背氣又生白虹貫右珥　七年九月丙子月¶
色變赤¶
　　景帝實録元年正月辛卯月食卯正三刻監官誤¶
　　推辰初刻致失救䕶下法司論徒詔宥之¶
英宗天順元年二月庚戍八月乙巳俱月食　二年二¶
月甲辰月食七月辛丑月食於室　三年八月丁巳月¶
色如赭十二月癸亥月食　四年六月庚申月食　五¶
年十一月壬子月食　七年正月壬寅月生連環暈¶
<pb:KR2m0014_WYG_212-58a>¶
憲宗成化元年三月癸亥月食　三年四月辛亥月色¶
如赭七月己卯月食　四年正月丙子月食隂雲不見¶
　是日上元節以月食免宴¶
五年正月庚午月食既　七年十月甲申月食　八年¶
四月辛巳月食　九年十月癸酉月食　十一年二月¶
乙未月食　十二年二月己丑八月丁亥俱月食　十¶
三年二月癸未十二月戊申俱月食　十四年十二月¶
癸卯月食　十五年十一月戊戌月食　十七年十月¶
<pb:KR2m0014_WYG_212-58b>¶
丙辰月食　十八年九月庚戍月食十月癸巳月當晦¶
不晦　十九年三月己酉月食既　二十年九月己亥¶
月食　二十一年二月丁卯月當食不食　二十二年¶
正月辛酉月食¶
　　憲宗實録十五年十一月戊戌監推又誤帝以天¶
　　象微渺不之罪也二十一年二月丁卯當食不食¶
　　時以監官推算不精停春官正李宏等俸一月¶
孝宗𢎞治元年十一月己卯月生芒如齒長三尺餘色¶
<pb:KR2m0014_WYG_212-59a>¶
蒼白　二年十一月戊辰月暈連環貫左右珥接北斗¶
六年十一月乙巳月暈左右珥連環貫之　十年六月¶
乙酉十二月癸未月食　十一年六月己卯月食　十¶
三年十月丙申月食　十四年九月庚寅月食　十七¶
年七月甲辰月食　十八年正月辛丑月食二月己巳¶
月暈左右珥¶
武宗正徳元年十二月辛酉月暈甲子亦如之　二年¶
五月丁巳十一月乙卯俱月食　三年十一月己酉月¶
<pb:KR2m0014_WYG_212-59b>¶
食　四年十月癸卯月食　六年九月癸亥月食　七¶
年七月丁亥月食　十年六月庚午月食既　十三年¶
十月辛巳月食　十四年四月己卯月食十月乙亥月¶
食既　十五年四月癸酉月食¶
世宗嘉靖元年二月壬辰月食四月癸未月生連環暈¶
　二年正月己酉月暈連環左右珥二月丙戌月食¶
五年五月丁酉十一月甲午俱月食　八年三月辛亥¶
月食　十三年十二月戊申月食　十四年六月甲辰¶
<pb:KR2m0014_WYG_212-60a>¶
十一月壬申俱月食　十六年四月癸亥月食　十九¶
年二月丁丑月食　二十一年二月丙寅月食十一月¶
甲子月暈連環　二十三年六月壬子月食　三十四¶
年五月丁丑月食　二十七年三月庚寅九月戊子俱¶
月食　三十年正月甲辰月食　三十一年正月己亥¶
七月乙未俱月食　三十二年正月癸巳月食　三十¶
三年五月乙卯月食　三十四年十一月丙午月食¶
三十七年八月庚申月食　三十八年二月丁巳月食¶
<pb:KR2m0014_WYG_212-60b>¶
八月甲寅月當食雲隂不見　三十九年八月戊申月¶
食　四十年六月癸酉十二月辛未俱月食　四十一¶
年十二月己丑月當食雲隠不見　四十二年六月壬¶
戌月食　四十五年十月癸酉月食¶
穆宗隆慶三年七月丙戍月食不見　四年七月庚辰¶
月食　五年七月乙亥月食　六年五月通州月光晝¶
見月下有二星六月庚子月食¶
神宗萬厯元年十一月辛卯月食既　二年五月己丑¶
<pb:KR2m0014_WYG_212-61a>¶
十一月丙戌俱月食　四年九月乙巳月食　五年三¶
月壬寅月食既八月庚子月應食不食　六年二月丁¶
酉月食　七年七月戊午月食不見　八年正月丙辰¶
六月癸丑十二月庚戌俱月食　十一年四月丁卯十¶
月甲子俱月食　十二年四月辛酉月食　十三年四¶
月乙卯閏九月癸丑俱月食　十五年八月辛未月食¶
　十七年正月甲子七月庚寅俱月食十二月戊子月¶
食不見　十八年十二月壬午月食　十九年五月庚¶
<pb:KR2m0014_WYG_212-61b>¶
辰月食　二十年五月甲戍月食　二十二年三月癸¶
巳月食　二十四年三月壬午月應食不食　二十九¶
年三月壬子十一月己酉俱月食　三十年四月丙午¶
月食七月丙子月生五色暈三重　三十四年二月乙¶
卯望月食丙辰月食既八月辛亥亦如之　三十六年¶
六月辛未月食　三十七年十二月壬戌月食既　四¶
十年四月己卯十月丙子俱月食　四十一年三月癸¶
酉九月庚午俱月食　四十二年三月庚辰連日月色¶
<pb:KR2m0014_WYG_212-62a>¶
赤黄如赭九月甲子月食　四十四年正月丁亥月食¶
　四十六年正月乙亥月食¶
　　(臣/)等謹按三十四年二月乙卯丙辰連夜月食古¶
　　今僅見變異之甚者殆實録紀載之誤也¶
光宗泰昌元年十一月己丑月食既¶
　時全魄黑旋變紅與尋常虧食不同¶
熹宗天啓二年五月辛酉巳時兖州見月明當午有星¶
隨月西轉　三年九月壬寅月食　六年閏六月乙卯¶
<pb:KR2m0014_WYG_212-62b>¶
月當食雲隂不見十二月癸丑月食　七年十二月(時/莊)¶
(烈帝已/即位)戊申月食¶
愍帝崇禎元年六月乙巳十一月癸酉俱月食　四年¶
四月戊午月食十月丙午月晝見　七年二月壬申八¶
月己巳俱月食　八年正月丙寅月食　十四年九月¶
戊子月食¶
　　(臣/)等謹按厯代月變亦間有白虹貫之者今俱見¶
　　雲氣門¶
<pb:KR2m0014_WYG_212-63a>¶
　　彗孛¶
　　(臣/)等謹按馬端臨考載彗孛始於春秋魯文公十¶
　　四年終於宋寕宗嘉定十五年各着占驗於下今¶
　　據宣城梅文鼎云聖人遇灾而懼實有修省轉移¶
　　之道故古人言占必兼人事若執定占書一二言¶
　　以斷其休咎將修徳弭灾語為虛設而天亦可¶
　　量矣是固不容妄議故祗考正史天文志具詳其¶
　　事於左¶
<pb:KR2m0014_WYG_212-63b>¶
宋理宗紹定三年十一月丁酉有星孛于天市垣屠肆¶
星之下明年二月壬午乃消　五年閏九月庚戍彗星出¶
於角十月己未始消¶
　帝以彗星詔中外臣僚指陳缺失諸路監司察守令¶
　之貪廉仁暴民間利便疾苦以聞¶
　　(臣/)等謹按紹定五年即金天興元年也考金史天¶
　　文志其事相符但作己酉與此庚戍異耳¶
嘉熙四年正月辛未彗星出營室甲午彗星犯王良西¶
<pb:KR2m0014_WYG_212-64a>¶
南第二星三月辛未始滅　景定五年七月甲戌彗星¶
見於柳芒角燭天長十餘丈日髙方斂凡月餘己卯退¶
行見於輿鬼辛巳在井丙申見於参戊戍在参宿度内¶
八月末光芒稍减凡四月乃滅¶
　彗見柳時詔避殿减膳許中外臣僚直言朝政闕失¶
　臺臣言太子賔客楊棟指彗為蚩尤旗欺天㒺君詔¶
　棟罷職予祠¶
　　宋史趙景緯傳曰考功郎趙景緯䟽百姓之心即¶
<pb:KR2m0014_WYG_212-64b>¶
　　天心也乞捐内帑以絶壅利之謗出嬪嬙以節用¶
　　度之費弄權之貂寺素為天下所惡者屏絶之毒¶
　　民之恩澤侯嘗為百姓所憤者黜棄之擇忠鯾敢¶
　　言之士置之臺諫以通關鬲之壅選慈惠忠信之¶
　　人使為守宰以保元氣之殘又必稽乾淳以來凡¶
　　利源窠名之在百司庻府者悉𨽻其舊以濟經用¶
　　之急公田𣲖買不均之弊聼民自陳隨宜通變以¶
　　安田里之生則人心悦天意觧矣¶
<pb:KR2m0014_WYG_212-65a>¶
　　(臣/)等謹按景定五年即元世祖至元二年考元史¶
　　天文志其事亦相符¶
遼太宗㑹同四年九月壬申有星孛扵晉分¶
聖宗開泰三年正月丁酉彗星見西方¶
道宗咸雍二年三月壬午彗星見西方　太康五年十¶
二月丙午彗星犯尾　夀隆三年八月乙巳彗星見西¶
方¶
　　(臣/)等謹按遼之開泰三年即宋真宗大同祥符七¶
<pb:KR2m0014_WYG_212-65b>¶
　　年咸雍二年即英宗治平三年太康五年即神宗¶
　　元豐二年以上數條馬端臨考俱不載¶
金太宗天㑹十年八月辛亥彗星出於文昌¶
熈宗皇統五年四月丙申彗星見於西北長丈餘至五¶
月壬戌始滅　七年正月辛未彗星出東方長丈餘凡¶
十五日滅¶
宣宗興定六年八月己卯彗星出於角亢右攝提周鼎¶
之間指大角九月丁未滅¶
<pb:KR2m0014_WYG_212-66a>¶
　太史奏除舊布新之象宜改元修政以消天變於是¶
　改是年為元光元年¶
　　(臣/)等謹按天㑹十年即宗髙宗紹興二年皇統五¶
　　年七年即紹興十五年十七年興定六年即寧宗¶
　　嘉定十五年也馬端臨考俱有其事而月日不同¶
哀宗天興元年閏九月己酉彗星見東北色白長丈餘¶
彎曲如象牙出角軫南行至十二日長二丈十六日月¶
燭不見二十七日五更復見東南約長四丈餘至十月¶
<pb:KR2m0014_WYG_212-66b>¶
一日始滅凡四十有八日¶
　司天奏其咎在北哀宗曰我亦北人何乃不先不後¶
　適丁此乎¶
　　(臣/)等謹按是年互見扵宋紹定五年¶
元世祖至元元年七月甲戍彗星出輿鬼昏見西北貫¶
上台掃紫微文昌及北斗旦見東北凡四十餘日　十¶
四年二月癸亥彗星出東北長四尺餘　三十年十月¶
庚寅彗星入紫微垣抵北斗光芒尺許凡一月乃滅¶
<pb:KR2m0014_WYG_212-67a>¶
　時帝以彗入紫㣲憂之夜召平章政事博果宻入禁¶
　中問所以銷天變之道奏曰風雨自天而至人則棟¶
　宇以待之江河為地之限人則舟楫以通之天地有¶
　所不能者人則為之此人所以與天地參也且父母¶
　怒人子不敢疾怨惟起敬起孝故易震之象曰君子¶
　以恐懼修省詩曰敬天之怒三代聖王克謹天戒鮮¶
　有不終漢文之世同日山崩者二十有九日食地震¶
　頻嵗有之善用此道天亦悔禍海内乂安此前代之¶
<pb:KR2m0014_WYG_212-67b>¶
　龜鑑也因誦文帝日食求言詔悚然曰此言深合朕¶
　意可復誦之遂詳論疑陳至四鼓乃罷¶
成宗大徳二年十二月甲戌彗出子孫星下　五年八¶
月庚辰彗出井二十四度四十分如南河大星色白長¶
五尺直西北後經文昌斗魁南掃太陽又掃北斗天機¶
紫微垣三公貫索星長丈餘至天市垣巴蜀之東梁楚¶
之南宋星上長盈尺至九月乙丑而滅凡四十六日¶
七年十二月庚戌彗星見約盈尺指東南色白在室十¶
<pb:KR2m0014_WYG_212-68a>¶
一度漸長尺餘復指西北掃螣蛇入紫微垣至八年三¶
月乙丑始滅凡七十四日¶
仁宗皇慶二年三月丁未彗出東井¶
　御史臺言富人夤縁特旨濫授官爵徽政宣徽用人¶
　多罪廢之流内侍託為貧乏互奏恩賞而西僧以作¶
　佛事之故累釋重囚外任之官身犯刑憲輒營求内¶
　旨以免罪諸王駙馬寺觀土田徴租民間擾害尤甚¶
　皆今之弊政所宜悉革也制曰可¶
<pb:KR2m0014_WYG_212-68b>¶
延祐二年十一月丙午客星變為彗犯紫微垣厯軫至¶
壁十五宿明年二月庚寅乃滅¶
　時以星變赦天下減免各路差稅有差¶
順帝至元三年五月丁夘彗星見於東北如天船星大¶
色白約長尺餘指西南在昴五度戊辰往西南行日益¶
漸速至六月辛未芒彗愈長約二尺餘丁丑掃上丞己¶
夘光芒愈甚約長三尺餘入圜衛壬午掃華盖杠星乙¶
酉掃鈎陳大星及天皇大帝丙戌貫四輔經樞心甲午¶
<pb:KR2m0014_WYG_212-69a>¶
出圜衞丁酉出紫微垣戊戌犯貫索掃天紀七月庚子¶
掃河間癸邜經晉鄭入天市垣丙午掃列肆己酉太隂¶
光盛微辨芒彗出天市垣掃梁星至辛酉光芒微小在¶
房宿鍵閉之上罰星中星正西日漸南行凡見六十有¶
三日自昴至房厯一十五宿至八月庚午乃滅　六年¶
二月己酉彗星如房星大色白狀如粉絮尾跡約長五¶
寸餘彗指西南在房七度漸徃西北行至三月庚辰凡¶
見三十有二日　十六年八月甲戍彗星見於正東如¶
<pb:KR2m0014_WYG_212-69b>¶
軒轅左角大色青白彗指西南約長尺餘在張宿十七¶
度十一分至十月戊午滅跡西北行四十餘日¶
　　(臣/)等謹按順帝紀至元三年四月甲戌有星孛於¶
　　王良至七月壬寅没於貫索至正十一年十一月¶
　　辛亥孛星見於奎癸丑見於婁甲寅見於胃乙夘¶
　　亦如之丙辰見於昴丁巳微見於畢不知志何以¶
　　不載也¶
二十二年二月乙酉彗星見光芒約長尺餘色青白在¶
<pb:KR2m0014_WYG_212-70a>¶
危七度二十分丁酉犯離宫西星至二月終光芒約長¶
二丈餘三月戊申不見星形惟有白氣形曲竟天西指¶
掃大角壬子行過太陽前惟有星形無芒如酒盃大昏¶
濛色白在昴宿六度至壬午始滅跡六月辛巳彗星見¶
於紫微垣在牛二度九十分色白光芒約長尺餘東南¶
指西南行戊子掃上宰至七月乙夘始滅¶
　　(臣/)等謹按順帝紀二十年三月戊子彗星見於東¶
　　方二十二年四月丙子朔長星見其形如練長數¶
<pb:KR2m0014_WYG_212-70b>¶
　　十丈在虛危之間後四十餘日乃滅二十三年三¶
　　月辛丑彗星見於東方經月乃滅志俱不載¶
二十六年九月庚子孛星見於紫微垣北斗權星之側¶
色如粉絮約斗大徃東南行犯天棓辛丑在尾十八度¶
五十分壬寅在女二度五十分癸夘在女九度九十分¶
甲辰在　初度八十分乙巳出紫微垣北斗權星玉衡¶
之間在軫東南行犯天棓經漸臺輦道去虛宿壘壁陣¶
西方星始滅¶
<pb:KR2m0014_WYG_212-71a>¶
　　(臣/)等謹按順帝紀二十八年正月庚寅彗星見於¶
　　昴畢之間三月庚寅又見於西北是年即明太祖¶
　　洪武元年詳見於下但三月之庚寅明史作辛夘¶
　　微有異耳¶
明太祖洪武元年正月庚寅彗星見於昴畢三月辛夘¶
出昴北大陵天船間長八尺餘指文昌近五車四月己¶
酉沒於五車北　六年四月彗星三入紫微垣二十四¶
年四月丙子彗星二一入紫微垣閶闔門犯天牀一犯¶
<pb:KR2m0014_WYG_212-71b>¶
六甲掃五帝内座¶
成祖永樂五年十一月丙寅彗星見¶
宣宗宣徳六年四月戊戌有星孛於東井長五尺餘¶
七年正月壬戌彗星出東方長丈餘尾掃天津東南行¶
十月始滅是月戊子又出西方十有七日而滅　八年¶
閏八月壬子彗星出天倉旁長丈許己巳入貫索掃七¶
公己夘復入天市垣掃晉星二十有四日而滅¶
英宗正統四年閏二月己丑彗星見張宿旁大如彈丁¶
<pb:KR2m0014_WYG_212-72a>¶
酉長五丈餘西行掃酒旗迤北犯鬼宿六月戊寅彗星¶
見畢宿旁長丈餘指西南計五十有五日乃滅　九年¶
七月庚午彗星見太微東垣長丈許累日漸長至閏七¶
月己夘入角沒　十四年十二月(時景帝/已即位)壬子彗星見¶
天市垣市樓旁厯尾度長二尺餘至乙亥沒¶
景帝景泰元年正月壬午彗星出天市垣外掃天紀星¶
　三年三月甲午朔有星孛于畢　七年四月壬戌彗¶
星東北見于胃長二尺指西南五月癸酉漸長丈餘戊¶
<pb:KR2m0014_WYG_212-72b>¶
子西北見於栁長九尺餘掃犯軒轅星甲子見於張長¶
七尺餘掃太微北西南行六月壬寅入太微垣長尺餘¶
十二月甲寅彗星復見於畢長五寸東南行漸長至癸¶
亥而沒¶
英宗天順元年五月丙戌彗星見於危若動揺者東行¶
一度芒長五寸指西南六月癸巳朔見室長丈餘由尾¶
至東壁犯天大將軍卷舌第三星井宿水位南第二星¶
十月己亥彗星見於角長五寸餘指北犯角北星及平¶
<pb:KR2m0014_WYG_212-73a>¶
道東星　五年六月戊戌彗見東方指西南入井度七¶
月丙寅始滅¶
憲宗成化元年二月彗星見三月又見西北長三丈餘¶
三閲月而沒　四年九月己未有星見星五度東北行¶
越五日芒長三丈餘尾指西南變為彗星其後晨見東¶
方昏見室南犯三公北斗瑶光七公轉入天市垣出垣¶
漸小犯天屏西第一星十一月庚辰始滅　七年十二¶
月甲戌彗星見天田西指尋北行犯右攝提掃太㣲垣¶
<pb:KR2m0014_WYG_212-73b>¶
上将及幸臣太子從官尾指正西横掃太㣲垣郎位己¶
夘光芒長大東西竟天北行二十八度餘犯天槍掃北¶
斗三公太陽入紫微垣内正晝猶見自帝星北斗魁庶¶
子后宫勾陳天樞三師天牢中台天皇大帝上衞閤道¶
文昌上台無所不犯乙酉南行犯婁天河天隂外屏天¶
囷　八年正月丙午彗行奎宿外屏漸微乆之始滅¶
孝宗𢎞治三年十一月戊戍彗星見天津南尾指東北¶
犯人星歴杵臼十二月戊申朔入營室庚申犯天倉¶
<pb:KR2m0014_WYG_212-74a>¶
　詔羣臣言闕失大學士劉吉等言妖星見天津厯人¶
　星杵臼近營室考之載籍為兵荒水旱之徵竊見連¶
　年風雨不時所在水旱邊境未寧盜賊竊發惟深思¶
　軍民困苦罷工役停遺内官燒造所司陳闕失者次¶
　第舉行則可以易災為祥轉禍為福從之¶
十三年四月甲午彗星見壘壁陣上入室壁間漸長三¶
尺餘指離宫掃造父過太微垣漸微入紫微垣近女史¶
犯尚書六月丁酉沒¶
<pb:KR2m0014_WYG_212-74b>¶
武帝正徳元年七月己丑有星見紫微西藩外如彈丸¶
色蒼白越數日有微芒見參井間漸長二尺如帚西北¶
至文昌庚子彗星見有光流東南長三尺越三日長五¶
尺許掃下台上星入太微垣　十五年正月彗星見¶
世宗嘉靖二年六月有星孛於天市　十年閏六月乙¶
巳彗星見於東井長尺餘掃軒轅第一星芒漸長至翼¶
長七尺餘東北掃天罇入太微垣掃郎位行角度東南¶
掃亢北第二星漸斂積三十四日而沒　十一年八月¶
<pb:KR2m0014_WYG_212-75a>¶
己夘彗星見東井長尺許後東北行厯天津漸至丈餘¶
掃太微垣諸星及角宿天門至十二月甲戌凡一百十¶
五日而滅　十二年六月辛巳彗星見於五車長五尺¶
餘掃大陵及天大將軍漸長丈餘掃閣道犯螣蛇至八¶
月戊戌而滅　十八年四月庚戍彗星見長三尺許光¶
掃東南掃軒轅第八星旬日始滅　三十三年五月癸¶
亥彗星見天權旁犯文昌行入近濁積二十七日而沒¶
　三十五年正月庚辰彗星見進賢旁長尺許西南指¶
<pb:KR2m0014_WYG_212-75b>¶
漸至三尺餘掃太㣲垣次相東北入紫㣲垣犯天牀四¶
月二日滅　三十六年九月戊辰彗星見天市垣列肆¶
旁東北指至十月二十三日滅¶
穆宗隆慶三年十月辛丑朔彗星見天市垣東北指至¶
庚申滅¶
神宗萬厯五年十月戊子彗星見西南蒼白色長數丈¶
氣成白虹由尾箕越斗牛逼女經月而滅　八年八月¶
庚申彗星見東南方每夜漸長縱横河漢凡七十日有¶
<pb:KR2m0014_WYG_212-76a>¶
竒　十年四月丙辰彗星見西北形如匹練尾指五車¶
厯二十餘日滅　十三年九月戊子彗星出羽林旁長¶
尺餘每夕東行漸小至十月癸酉滅　十九年三月丙辰¶
西北有星如彗長尺餘厯胃室壁長二尺閏三月丙寅¶
朔入婁　二十一年七月乙邜彗星見東井乙亥逆行入¶
紫微垣犯華盖¶
　時以彗見東井下詔修省大學士王錫爵因請延見¶
　大臣又言彗漸近紫微垣於象為君於地為藏神布¶
<pb:KR2m0014_WYG_212-76b>¶
　政之所不可不深畏宜慎起居之節寛左右之刑寡¶
　嗜慾以防疾散積聚以廣恩疏入報聞¶
二十四年七月丁丑彗星見西北如彈丸入翼長尺餘西¶
北行　三十五年八月辛酉朔彗星見東井指西南漸¶
徃西北壬午自房厯心滅¶
　給事中宋一韓以彗見東井上言謹按星野東井秦¶
　分彗尾西南漸徃西北又指秦地秦其急乎且彗者¶
　掃除之象形人之職也小人用之以掃除為職君子¶
<pb:KR2m0014_WYG_212-77a>¶
　用之以除舊布新今李鳳鯨噬於粤東潘相蝮螫於¶
　江右髙淮虎視於遼左馬堂鴟張於河道其他若張¶
　奕胡濱杜茂魯保沈永夀邱乗雲輩悉撤中官反其¶
　故職因而一新舊令勤政講學親賢逺奸躬二聖之¶
　典修四孟之儀復三朝之制補九列之班平積薪之¶
　嘆沛賜環之詔作臺諫之氣决章䟽之壅慎節鉞之¶
　選懲憤帥之風出禁藏之儲杜問寺之借節大官之¶
　奉减水衡之織釋詔獄之寃紓都民之困一旦滌除¶
<pb:KR2m0014_WYG_212-77b>¶
　煥然改觀則和氣成禎祥見矣疏入留中¶
四十六年十月乙丑彗星出於氐長丈餘指東南漸至¶
西北掃犯太陽守星入亢度西北掃北斗璿璣文昌五¶
車逼紫微垣右至十一月甲辰滅　四十七年正月杪¶
彗星見東南長數百尺光芒下射末曲而鋭未幾見於¶
東北又未幾見於西¶
愍帝崇禎十二年秋彗星見參分　十三年十月丙戌¶
彗星見¶
<pb:KR2m0014_WYG_212-78a>¶
　¶
　¶
　¶
　¶
　¶
　¶
　¶
　¶
<pb:KR2m0014_WYG_212-78b>¶
　¶
　¶
　¶
　¶
　¶
　¶
　¶
欽定續文獻通考卷二百十二¶
