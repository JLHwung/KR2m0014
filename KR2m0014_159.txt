# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:20.866994
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷一百五十九
<pb:KR2m0014_WYG_159-1a>¶
欽定四庫全書¶
欽定續文獻通考卷一百五十九¶
　經籍考¶
　　經(儀注/)　(䜟緯/)¶
宋史藝文志儀注類一百七十一部三千四百三十八卷¶
遼金元三史不立藝文志散見各紀傳中¶
明史藝文志儀注類五十七部四百二十四卷¶
元¶
<pb:KR2m0014_WYG_159-1b>¶
鄭泳鄭氏家儀(無卷/數)¶
　泳字仲潛浦江人官温州路總管府經歴義門八世¶
　孫濤之弟¶
明¶
邱濬家禮儀節八卷¶
　濬字仲深瓊山人景泰進士官至文淵閣大學士諡¶
　文莊¶
　　(臣/)等謹案濬是書本之世所𫝊文公家禮而稍參¶
<pb:KR2m0014_WYG_159-2a>¶
　　以當時之制然家禮出于後人附㑹實非朱子所¶
　　作濬殆未之深考也¶
吕柟禮問二卷¶
　柟見易類¶
宋纁四禮初稿四卷¶
　纁字伯敬號栗菴商邱人嘉靖進士官至吏部尚書¶
　諡莊敏¶
　　纁自序略曰禮之衛人甚于城郭顧儀文周詳人¶
<pb:KR2m0014_WYG_159-2b>¶
　　苦其難因其難而廢之豈獨齊民哉然則指途導¶
　　軌莫若就簡刪繁余因彚諸家禮書參互考訂先¶
　　求制作之源次及條目之詳其間窒礙難行及有¶
　　不安於心者則斟酌變通謬加損益期不失乎禮¶
　　之本義簡要易從焉而已然皆據一時之見未敢¶
　　遽以為是也故以初稿名焉¶
吕坤四禮翼四卷　四禮疑五卷¶
　坤字叔簡寧陵人萬厯進士累官刑部侍郎¶
<pb:KR2m0014_WYG_159-3a>¶
　　坤四禮翼自序略曰四禮者何人道之終始也翼四¶
　　禮者何濟四禮之所未備也冠翼二前䝉養後成人¶
　　昏翼二前女子後婦人喪翼二前侍疾後修墓祭翼¶
　　二前事生後睦族凡六經之㣲言奥義講解難明¶
　　不敢采輯惟以民間之日用常行可以家喻而户¶
　　曉者析為條目俾皆童而習之¶
　　朱軾日寧陵吕叔簡先生論定四禮編輯䝉養至¶
　　睦族凡八篇深情至理雖愚夫婦亦當悚然動目¶
<pb:KR2m0014_WYG_159-3b>¶
　　此人心世道賴以維持豈特翼四禮已哉是書雖¶
　　與六經並存可也¶
楊慎家禮儀節八卷¶
　慎見禮記類¶
馬從聘四禮輯宜一卷¶
　從聘字起莘靈夀人萬厯進士官至右僉都御史巡¶
　撫延綏崇禎時城破從聘與其三子俱殉節¶
　　(臣/)等謹案從聘于乾隆四十年¶
<pb:KR2m0014_WYG_159-4a>¶
賜諡忠節¶
韓承祚明四禮集說八卷¶
　承祚萬厯時人卷首自署曰東魯仕履無考¶
吕維祺四禮約言四卷¶
　維祺字介孺號豫石河南新安人萬厯進士官至南¶
　京兵部尚書流賊李自成陷開封抗節死¶
　　以上通禮¶
宋¶
<pb:KR2m0014_WYG_159-4b>¶
車垓内外服制通釋七卷¶
　垓字經臣天台人咸淳中由特奏召授迪功郎浦城¶
　縣尉以年不赴學者稱為雙峰先生徳祐二年卒¶
　　牟楷序畧曰禮有冠昏喪祭而此獨取於喪者良¶
　　以俗之厚由於喪之重民俗厚而後冠昏之禮可¶
　　行噫親喪固所自盡也世降俗澆斬齊且莫之盡¶
　　況期功乎期功之正者且莫之盡況若義若降若¶
　　加者乎安得如先生者出而司風俗之柄即是書¶
<pb:KR2m0014_WYG_159-5a>¶
　　而躬行之則變澆為淳不難矣¶
　　張復䟦日雙峰先生内外服制通釋發明朱子家¶
　　禮殆無遺藴讀是書者孝弟之心可以油然而生¶
　　矣¶
　　(臣/)等謹案垓男瑢次其書凡六類一五服諸圖二¶
　　五服喪制名義三五服提要四五服圖說五三殤¶
　　以次降服六深衣疑義共為九卷其第八第九兩¶
　　卷已佚¶
<pb:KR2m0014_WYG_159-5b>¶
明¶
徐駿五服集證六卷¶
　駿常熟人¶
　　駿自序畧曰聖人制五服别親踈之等俾不相凟¶
　　也馮鼎元有曰禮莫嚴於五服而五服莫嚴於父¶
　　母終喪之制可不慎乎駿毎按家禮及御製孝慈¶
　　録採儒先至當之論附以臆見為五服問答凡三¶
　　脱稿名曰集證¶
<pb:KR2m0014_WYG_159-6a>¶
　　以上附録¶
　　右儀注¶
明¶
孫瑴古㣲書三十六卷¶
　瑴字子雙華容人¶
　　瑴自序略曰緯有七儷經而行顧其文皆刪餘也¶
　　相傳孔子既述六經知後世不能稽同其意别立¶
　　緯及䜟八十一首以遺來世故東漢謂之古學魏¶
<pb:KR2m0014_WYG_159-6b>¶
　　晉以降倚為符圖圖令人諱諱令人憚至隋而燬¶
　　遂禁不傳自昔為之説者有郄有袁為之注者有¶
　　鄭有宋一以為起於中興之前終張之徒皆借仲¶
　　尼雜以已説一以為盛于建武之代俗儒趨時篇¶
　　卷第目轉加増廣惟劉彦和以為事幽辭富有助¶
　　文章故羲皥之源鐘律之要瑞孽之符鬼神之狀¶
　　讀者皆有取焉嘗讀歴代史經籍藝文志空標其¶
　　目間有存者亦復如裂錦碎璧聲味不聨余于是¶
<pb:KR2m0014_WYG_159-7a>¶
　　考其班部推其宗㫖覈其譌闕盖句累而章章累¶
　　而篇篇累而帙既成名之曰古㣲書雖非本文之¶
　　後先要亦可以大義徵以文律凖也¶
　　右䜟緯¶
　¶
　¶
　¶
　¶
<pb:KR2m0014_WYG_159-7b>¶
　¶
　¶
　¶
　¶
　¶
　¶
　¶
欽定續文獻通考卷一百五十九¶
