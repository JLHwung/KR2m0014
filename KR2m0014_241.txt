# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:23.251705
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷二百四十一
<pb:KR2m0014_WYG_241-1a>¶
欽定四庫全書¶
欽定續文獻通考巻二百四十一¶
　四夷考¶
　西南夷¶
　　四川土司¶
明太祖洪武初置四川布政司使招諭諸蠻¶
　帝畧定邊方首平蜀置布政司使招諭諸蠻次第歸¶
　附¶
<pb:KR2m0014_WYG_241-1b>¶
　　明史四川土司傳曰四川土司諸境多有去蜀逺¶
　　去滇黔近者如烏蒙東川近于滇烏撤鎮雄播州¶
　　近于黔太祖首平蜀招諭諸蠻故烏䝉烏撤東川¶
　　芒部舊屬雲南者皆𨽻於四川不過嵗輸貢賦示¶
　　以羈縻然夷性獷悍嗜利好殺爭相競尚焚燒刼¶
　　掠習以為恒去省窵逺莫能控制附近邉民咸被¶
　　其毒皆由規模草剏禾嘗設立文武為之鈐轄聽¶
　　其自相雄長雖受天朝爵號實自王其地以故終¶
<pb:KR2m0014_WYG_241-2a>¶
　　明之世常煩撻伐惟建昌松茂等處設立衛所播¶
　　州改遵義平越二府以後稍安輯云¶
　　(臣/)等謹按明史四川土司曰烏撤烏䝉東川鎮雄¶
　　曰馬湖曰建昌(寧畨越巂鹽/井㑹川附)曰茂州曰松潘曰天¶
　　金六番曰黎州曰播州曰永寧曰酉陽曰石柱今¶
　　以一統志考之雲南之昭通府即昔日之烏撤烏¶
　　蒙地鎮雄本稱府降為州屬昭通府東川今為府¶
　　屬雲南布政使司若馬湖則昔為府今併入四川¶
<pb:KR2m0014_WYG_241-2b>¶
　　之叙州建昌則昔為衛今改置寜逺府(寜畨越巂/為衛鹽井)¶
　　(為鹽源縣㑹/川為㑹理州)茂州直𨽻四川布政使司松潘舊為¶
　　衛今改屬龍安府天全六番今為天全州治碉門¶
　　城屬雅州府黎州今為清溪縣亦屬雅州播州今¶
　　為遵義平越二府地永寜今為縣屬湖南酉陽今¶
　　為永順縣屬湖南永順府石柱今為宣慰司在明¶
　　世則皆謂之四川蠻者也¶
　　烏□　烏䝉　東川　鎮雄¶
<pb:KR2m0014_WYG_241-3a>¶
元世祖至元十年烏撒部始内附¶
　烏撒者蠻名也其部在中慶東北七百五十里舊名¶
　巴凡兀姑後名巴的甸自昔烏雜蠻居之時所轄部¶
　六曰烏撒阿頭易溪易娘烏䝉閟畔其東西又有芒¶
　布阿晟二部烏蠻之裔折怒始強大盡得其地因取¶
　逺祖烏撤為部名憲宗征大理累招不降至是始附¶
　十三年立烏撒路¶
十五年以烏䝉路𨽻雲南行省¶
<pb:KR2m0014_WYG_241-3b>¶
　仍詔諭烏䝉路總管阿牟置立站驛修治道路其一¶
　應事務並聴行省賽音諤徳齊節制二十二年烏蒙¶
　叛命四川行院伊蘇岱爾將兵討之馬湖路總管汝¶
　作以蠻軍三百為助降西崖酋長阿者等百餘户¶
　　(臣/)等謹按元史地理志止有烏撤烏䝉宣慰司今¶
　　貴州威寜州無烏䝉路考一統志古為竇地甸漢¶
　　為牂牁郡地唐時烏蠻阿統居此至十一世孫烏¶
　　蒙始强號烏䝉部宋時封阿杓為烏䝉主元初歸¶
<pb:KR2m0014_WYG_241-4a>¶
　　附至元間置烏蒙路云¶
二十四年立烏撒烏䝉宣慰使以東川芒部𨽻之¶
　先是二十一年改烏撒路軍民總管府為宣撫司至¶
　是升宣慰司二十八年立東川路又置芒部路軍民¶
　總管府¶
　　明史土司傳曰烏䝉烏撒東川芒部古為竇地的¶
　　巴東川大雄諸甸皆烏蒙裔也元初置烏䝉路遂¶
　　以東川芒部皆𨽻於烏䝉烏撒等處宣慰司烏撒¶
<pb:KR2m0014_WYG_241-4b>¶
　　富盛甲諸部元嘗置軍民總管府而於東川置萬¶
　　戸府地勢並在蜀之東南與滇黔壌土相接皆據¶
　　險阻深與中土聲教隔離¶
順帝至元元年詔以烏撒烏蒙之地𨽻四川行省¶
　先是文宗至順元年雲南諸王圖沁及萬戸布呼等¶
　叛烏䝉土官禄余殺烏撒宣撫司官吏降於布呼羅¶
　羅諸蠻俱叛與布呼相應禄余以蠻兵七百餘人拒¶
　烏撤順元界立關固守羅羅斯權土官宣慰撤加伯¶
<pb:KR2m0014_WYG_241-5a>¶
　等多附之合烏蠻兵萬人攻建昌縣圖沁布呼等勢¶
　愈猖獗烏撤禄余亦乘勢約連東川芒部諸蠻欲攻¶
　順元詔督諸軍分道進討又以烏䝉烏撤及羅羅斯¶
　地接西番與碉門相為唇齒命宣政院督所屬軍民¶
　嚴加守備閏七月芒部路九村夷人阿斡阿里自陳¶
　本𨽻四川今撤加伯與雲南連叛願備丁糧助大軍¶
　進征事聞詔嘉慰之十月烏蒙路土官阿朝歸順四¶
　川官軍分道進兵及禄余等戰敗之即奪其關隘以¶
<pb:KR2m0014_WYG_241-5b>¶
　導順元諸軍十一月羅羅斯撒加伯烏撒阿答等合¶
　諸蠻攻建昌官軍敗之于本托山下二年正月戰于¶
　金馬山誅布呼等餘兵皆潰獨禄余等據金沙江詔¶
　趣兵討之敗烏撒蠻兵射中禄余烏䝉東川蠻兵夷¶
　獠等皆欵附雲南平遣使報㨗六月烏撤羅羅蠻復¶
　殺戍軍撒加伯又殺掠為亂東川路總管普折兄那¶
　臭㑹禄余兵殺烏撒宣慰使東川路府判等三年二¶
　月禄余言於四川行省自父祖世為烏撒土官素無¶
<pb:KR2m0014_WYG_241-6a>¶
　異心曩為布呼誘脅比聞詔諭而期限已過乞再降¶
　詔赦即率四路土官出降仍乞改屬四川省永寜路¶
　冀得休息事聞詔諸大臣雜議之至是詔𨽻四川¶
明太祖洪武十四年遣内臣齎勅諭烏䝉烏撒諸部長¶
　帝既平蜀規取雲南大師皆集於辰沅欲并剪諸蠻¶
　以通蜀道故遣使諭之時征南將軍傅友徳已分遣¶
　都督胡海洋等帥師五萬由永寧趨烏撒自率師由¶
　曲靖循格孤山而南以通永寧之兵擣烏撒元右丞¶
<pb:KR2m0014_WYG_241-6b>¶
　實卜聞海洋兵至聚兵赤水河大軍繼進皆遁友徳¶
　令諸軍築城版揷方具諸蠻大集友徳屯兵山岡持¶
　重以待既知士勇可用乃縱兵接戰有芒部諸酋率¶
　衆來援實卜兵與合鋒甚鋭大軍鼓譟而前酋長多¶
　中槊墜馬死蠻衆力不支斬獲甚衆皆率衆遁遂城¶
　烏撒克七星關以通畢節又克可渡河於是東川烏¶
　䝉芒部諸蠻震讋皆望風降附¶
十五年置東川烏撒烏䝉芒部諸衛指揮使司¶
<pb:KR2m0014_WYG_241-7a>¶
　時以雲南已降附諭諸部長率土人隨疆界逺近開¶
　築道路各廣十丈凖古法以六十里為一驛又勅征¶
　南將軍以諸部雖降恐大軍一還仍復嘯聚宜悉送¶
　其酋長入朝又以貴州已設都指揮使然地勢偏東¶
　宜于實卜所居之地立司以便控制已烏撒諸蠻伺¶
　官軍散處果復叛帝以曲靖普安烏撒建昌勢在必¶
　守其東川芒部烏蒙且留屯大軍蕩掃諸蠻戮其渠¶
　長方可分兵守禦乃命安陸侯吳復等征烏撒烏䝉¶
<pb:KR2m0014_WYG_241-7b>¶
　諸叛蠻併諭勿與蠻戰於關索嶺上當分兵直搗其¶
　巢使各奔救其家之不暇必不敢出抗大師俟三將¶
　軍至破禽之嗣是西平侯沐英㑹友徳擊烏撒大破¶
　之斬獲數萬計又諭友徳等師㨗後必戮其渠魁盡¶
　搜餘黨使智窮力屈誠心欵附方可留兵鎮守又諭¶
　宜乘兵勢修治道途令土酋諭其民各輸糧一石給¶
　軍為持久計¶
十六年以雲南所屬烏撒烏䝉芒部三府𨽻四川布政¶
<pb:KR2m0014_WYG_241-8a>¶
使司¶
　明年割雲南東川府𨽻四川布政使司并烏撒烏蒙¶
　芒部皆改為軍民府而定其賦稅并定茶鹽布疋易¶
　馬之數¶
二十一年命西平侯沐英征東川¶
　沐英言東川强盛據烏山路作亂罪狀已著必先加¶
　兵但其地重關&KR0232;嶺上下三百餘里人迹阻絶須以¶
　大兵臨之帝命潁國公傅友徳等率諸軍進討勅友¶
<pb:KR2m0014_WYG_241-8b>¶
　徳等曰東川芒部諸夷種類皆出於玀玀厥後子姓¶
　蕃衍各立疆埸乃異其名曰東川烏撒烏䝉芒部禄¶
　肇水西無事則互起爭端有事則相為救援若唐時¶
　閣羅鳳亡居大理唐兵追捕道經芒部諸境羣蠻聚¶
　衆據險設伏唐将不備遂墮其計䘮師二十萬皆將¶
　帥無謀故也須預加防閑嚴為之備復命景川侯曹¶
　震等分討東川平之¶
二十三年烏撒土知府阿能及烏䝉芒部土官各遣子¶
<pb:KR2m0014_WYG_241-9a>¶
弟入監讀書¶
　至宣徳八年以烏蒙通判黄甫越言元時向有學校¶
　今文廟雖存師儒未建乞除教官選俊秀子弟入學¶
　讀書以廣吏治從之設烏䝉儒學教授訓導各一員¶
武宗正徳十五年討斬芒部&KR0526;蠻阿又磉等¶
　初芒部土舍隴壽與庶弟隴政及兄妻支禄争襲仇¶
　殺所部阿又磉等乘機倡亂流刼命官捕治至是貴¶
　州㕘政傅習等討擒之事乃定至嘉靖時政與支禄¶
<pb:KR2m0014_WYG_241-9b>¶
　倚烏&KR1072;土舍安寧等兵力仇殺如故命遣官軍進勦¶
　政禄佯聽撫乞援師而令賊黨阿黑等掠周泥站七¶
　星關復遣阿核等糾集諸苖剽掠畢節諸處殺傷官¶
　軍燬官民房屋甚衆於是所遣官軍進勦斬俘甚夥¶
　降其衆政敗奔烏撒復檄烏撒土舍安寜土婦奢勿¶
　擒之安寜佯許諾僅以阿核等屍獻竟不出政兵乆¶
　不解四年政為官軍擒於水西追獲芒部印信招撫¶
　白烏石等四十九寨以捷聞貴州巡撫劉廷簠言阿¶
<pb:KR2m0014_WYG_241-10a>¶
　核等屍及所縳隴政真偽未可信恐首惡尚在請覈¶
　其實¶
世宗嘉靖五年以芒部隴氏無人承襲改設鎮雄府流¶
官¶
　兵部奏隴氏釁起蕭墻騷動南省王師大舉始克蕩¶
　平今其本屬親支已盡乏人承襲請改為鎮雄府設¶
　流官知府統之分屬夷良毋響落角利之地為懐徳¶
　歸化威信安静四長官司使隴民疎屬阿濟白壽祖¶
<pb:KR2m0014_WYG_241-10b>¶
　保阿萬四人統之以通判程洸為試知府明年芒部¶
　賊沙保等謀復隴氏擁隴壽子勝糾衆攻䧟鎮雄城¶
　執程洸奪其印殺傷數百人洸奪畢節¶
九年四月革鎮雄府流官以隴勝為通判署府事¶
　先是沙保之亂言者以初設流官蠻情未服有司不¶
　亟收遺裔隴勝而令沙保煽禍冝速勦㓂部議勝非¶
　真隴壽子故設流官沙保叛亂當調兵進勦保乃出¶
　鎮雄府印乞降然尚持兩端欲立土官如故四川撫¶
<pb:KR2m0014_WYG_241-11a>¶
　按以其狡悍難馴檄軍擊之又遣使勞賜芒部撫夷¶
　郤良佐使計擒保保怒復叛川貴諸軍㑹勦之擒斬¶
　三百餘級招撫蠻玀男婦以千計設流官如舊而芒¶
　部烏撒毋響苖蠻隴革等復起攻刼畢節屯保殺掠¶
　士民紛紛見告議者或謂用兵為失計或謂用流非¶
　長策又時值荒饉帝亦軫念災傷令罷芒部兵俟有¶
　秋再議征誅於是川貴撫按等以烏䝉烏撒東川諸¶
　土官故與芒部為唇齒自芒部改流諸部内懐不安¶
<pb:KR2m0014_WYG_241-11b>¶
　反者數起今懐徳長官阿濟等雖自詭擒賊固望隴¶
　勝得一職以存隴後請俯順輿情又首惡如□響祖¶
　保等宜勦誅以折其驕氣始下撫處之令許生獻沙¶
　保等待阿濟以不死然後復隴勝故職或降為知州¶
　其長官或因或事或分𨽻庶操縱得宜恩威並著乃¶
　革流官知府而以勝署事令三年後果能率職奉貢¶
　准復知府舊銜¶
三十九年命勘東川阿堂之亂¶
<pb:KR2m0014_WYG_241-12a>¶
　初東川土知府禄慶死子位㓜妻安氏攝府事有營¶
　長阿得革頗擅權謀奪其官因先求烝安氏不得乃¶
　縱火焚府治走武定州為土官所殺得革子阿堂奔¶
　水西賄結烏撒土官安秦入東川囚安氏奪其印貴¶
　州宣慰安萬銓故與禄氏姻連乃起兵攻阿堂所居¶
　寨破之堂妻阿聚攜㓜子奔霑益州土官安九鼎萬¶
　銓脅九鼎取阿聚及㓜子殺之堂以是怨九鼎時相¶
　攻擊堂兵侵羅雄州境九鼎及禄位與羅雄土官者¶
<pb:KR2m0014_WYG_241-12b>¶
　濬等各上書訟堂罪詔下雲貴川撫按㑹勘堂聴勘¶
　于車洪江具服罪願獻所刼府印并霑益羅雄人口¶
　牲畜及侵地乞貸死時位及弟僎已前殁官府因訊¶
　禄氏所當襲者堂以已㓜子詭名禄招以報據府印¶
　如故復與九鼎治兵相攻九鼎訴之雲南巡撫㳺居¶
　敬謂堂怙惡請致討且自詭率所部為前鋒必擒堂¶
　以獻居敬信之遂疏請進勦方下川貴撫按㑹勘居¶
　敬遽調土漢兵五萬餘勦之費用不貲賦斂百出諸¶
<pb:KR2m0014_WYG_241-13a>¶
　軍衛及有司土官舎等乘之為奸利逺近騷動巡按¶
　王大任劾居敬違㫖動衆且入九鼎賄及受各土官¶
　賂皆有實跡乃命逮居敬時堂聞大兵至東川逃深¶
　箐諸將分兵於新舊諸城窮搜不獲地方民夷大遭¶
　屠掠至四十年營長阿易謀於堂之心腹毋勒阿濟¶
　等掩殺堂於戛來矣石之地其子阿哲就擒哲時年¶
　八嵗事雖定而府印不知所在於是安萬銓取東川¶
　府經歴印畀禄位妻寜著署之以照磨印畀羅雄土¶
<pb:KR2m0014_WYG_241-13b>¶
　官者濬而以寧著女妻者濬子仍留水西兵三千於¶
　東川為寧著防衛水西與東川鄰萬銓本水西土官¶
　議者謂其有隂據東川之志巡按王大任以誅阿堂¶
　聞因言東川地方殘傷該府三印悉為土官部置請¶
　通勅川貴總督及鎮巡官按究土官私擅標署之罪¶
　并訪禄氏支派之冝立與所以處阿哲者報可¶
四十一年鑄給四川東川府印¶
　初阿堂既誅索府印不獲人疑為安萬銓所匿及屢¶
<pb:KR2m0014_WYG_241-14a>¶
　勘印實亡失而禄位近派悉絶惟同六世祖有㓜男¶
　阿采撫按官請以襲禄氏職姑予同知銜令寧著署¶
　掌後果能撫輯其衆仍進襲知府其新印請更名以¶
　防奸偽有㫖不必更餘如議¶
神宗萬厯三十八年詔東川土司並聴雲南節制¶
　時巡按鄧漾疏稱蜀之東川偪處武定尋甸諸郡只¶
　隔一嶺出沒無時朝發夕至其酋長禄壽禄哲兄弟¶
　安忍無親日尋干戈其部落以刼殺為生不事耕作¶
<pb:KR2m0014_WYG_241-14b>¶
　蜀轄遼逺法紀易疎滇以非我屬内號令不行以是¶
　驕蹇成習目無漢法請改勅滇撫兼制東川因條三¶
　利以進詔從之¶
　　(臣/)等謹按明史土司傳萬厯四十三年雲南巡按¶
　　吳應琦言東川土官禄壽禄哲爭襲以來各縱部¶
　　衆越境刼掠擁衆千餘剽掠兩府浹旬之間村屯¶
　　並掃荼毒未有如此之甚者或撫或勦毋令養禍¶
　　日滋下所司勘奏泰昌元年雲南巡撫沈儆炌等¶
<pb:KR2m0014_WYG_241-15a>¶
　　言蜀之東川業奉朝命兼制然事權全不相闗禄¶
　　千鍾禄阿伽縱賊狓猖為患不已是東川雖𨽻蜀¶
　　而相去甚逺雖不𨽻滇而禍實震隣宜特勅蜀撫¶
　　按凡遇襲替務令兩省㑹勘蜀察其世次滇亦按¶
　　無侵犯方許起送亦羈縻綏静之要術也詔下所¶
　　司葢東川雖聴雲南節制而終不能静如此¶
三十九年命隴鶴書承襲鎮雄土知府¶
　先是四川烏撒軍民府雲南霑益州雖滇蜀異轄宗¶
<pb:KR2m0014_WYG_241-15b>¶
　派一源明初大軍南下女土官實卜與夫弟阿哥二¶
　人率衆歸順授實卜烏撒土知府阿哥霑益土知州¶
　其後彼絶此繼通為一家萬厯元年霑益女土官安¶
　素儀無嗣奏以土知府禄墨次子繼本州即安紹慶¶
　也已禄墨及長子安雲龍與兩孫俱殁紹慶奏以次¶
　子安効良歸宗襲土知府雲龍之妻隴氏即鎮雄女¶
　土官者氏之女也以雲龍雖故尚有遺孤挾外家兵¶
　力與紹慶為敵紹慶則以隴氏所出明係假子亦倚¶
<pb:KR2m0014_WYG_241-16a>¶
　霑益兵力與隴氏為難彼此仇殺流毒一方兩省㑹¶
　勘歴十有四年不結雲龍堂弟雲祥又奏稱隴氏有¶
　子官保今已長成効良倚父兵强圖竊據殺戮無辜¶
　因極言効良不可立者數事至是廷議行川貴大吏¶
　勘報貴州撫臣以土官爭職在雲南而為害在黔蜀¶
　必得三省㑹勘始可定獄帝勅速勘乃有是命¶
　　明史土司傳曰鶴書原名阿卜自其始祖隴飛沙¶
　　獻土歸順授世職知府五傳而為庶魯卜别居於¶
<pb:KR2m0014_WYG_241-16b>¶
　　果利地又四傳而為庶禄姑别居夷良七欠頭地¶
　　又五傳而隴氏之正支斬矣水西安堯臣贅于禄¶
　　欲奄有之衆論不平始有驅安立隴之奏奉㫖察¶
　　立隴後女官者氏以阿固應阿固者魯卜之六世¶
　　孫而易名隴正名者也阿固不為夷衆所服復察¶
　　勘者氏及四十八目十五火頭等共推阿卜阿卜¶
　　者禄姑之五世孫咸以為長且賢而者氏且以印¶
　　獻遂定立阿卜而以阿固充管事從巡撫喬應星¶
<pb:KR2m0014_WYG_241-17a>¶
　　之議也¶
　　(臣/)等謹按土司傳萬厯四十三年貴州巡按御史¶
　　楊鶴言烏撒土官自安雲龍物故安咀與安効良¶
　　爭官奪印仇殺者二十年夷民無統盜㓂蜂起堡¶
　　屯焚燬行賈梗絶者亦二十年是争官奪印者蜀¶
　　之土官而蹂踐糜爛者黔之赤子誠改𨽻於黔則¶
　　彈壓既便干戈可戢又言烏撒者滇蜀之咽喉要¶
　　地臣由普安入滇七日始達烏撒見効良之父紹¶
<pb:KR2m0014_WYG_241-17b>¶
　　慶據霑益當曲靖之門戸効良據烏撒又扼滇蜀¶
　　之咽喉父子各據一方且壤地相接無他郡縣上¶
　　司以隔絶鈐制之將來尾大不掉實可寒心葢黔¶
　　有可制之勢而無其權蜀有遙制之名而無其實¶
　　誠以為屬黔中便時雖命所司速議而未及行此¶
　　今改𨽻貴州名威寧州所由𤼵其端也¶
光宗泰昌元年烏撒土舎安効良首附逆叛官軍敗之¶
　時諸土司皆桀驁難制烏撒東川烏蒙鎮雄諸府地¶
<pb:KR2m0014_WYG_241-18a>¶
　界復相錯於川滇黔楚之間統轄既分事權不一往¶
　往軼出為諸邊害故封疆大吏紛紛陳請冀靖邊隅¶
　而中樞動諉勘報彌年經月卒無成畫以致疆事日¶
　壊播州初平永寜又叛水西煽起東川烏䝉鎮雄皆¶
　觀望騎墻心懐疑貳于是効良以烏撒首附逆于安¶
　邦彦并力攻陸廣復合霑益賊圍羅平陷霑益為雲¶
　南巡撫閔洪學所敗洪學以兵力不繼好語招之令¶
　擒賊自贖効良亦佯為恭順又見黔師出陸廣滇師¶
<pb:KR2m0014_WYG_241-18b>¶
　出霑益水烏之勢已成騎虎遂合永寜水西諸部三¶
　十六營直扺霑益對壘城下五日副縂兵袁善等督¶
　將士出竒兵破之效良敗死¶
愍帝崇禎二年官軍克復烏撒城¶
　自効良死妻安氏無子妾設白生其爵其禄二婦素¶
　不相能安氏居鹽倉設白居抱渡安氏遂代効良為¶
　土官然亦未絶其爵其爵亦以安氏為安位姊不敢¶
　抗崇禎元年四川巡撫差官李友芝齎冠帶奨賞其¶
<pb:KR2m0014_WYG_241-19a>¶
　爵母子令管烏撒安氏始絶其爵其爵夜襲安氏鹽¶
　倉不克與設白其禄逃東川界為東川所拒而抱渡¶
　又失李友芝為請于制府𤼵兵三千援其爵滇撫不¶
　應安氏懼謀迎霑益土官安邊為婚授之烏撒以拒¶
　其爵安邊亦欲偶安氏以拒其禄遂至鹽倉成婚一¶
　時皇皇謂水西必糾霑烏入犯雲南巡撫謝存仁因¶
　移鎮曲靖以觀變至是總督朱爕元調集漢土兵列¶
　營霑益趨滇撫㑹兵進烏撒境安邊安氏逃避偏橋¶
<pb:KR2m0014_WYG_241-19b>¶
　大兵入鹽倉㧞難民一千餘人師還安邊安氏復還¶
　鹽倉乃復發兵逐之遂進復烏撒城安邊夜遁棄鹽¶
　倉入九龍屯烏撒陷賊八年至是始復召其爵來鹽¶
　倉令約束九頭目且令圖獻安邉安氏其爵以鹽倉¶
　殘毁乞移烏撒城從之¶
　　明史土司傳曰崇禎時安其爵署烏撒知府弟其¶
　　禄署霑益知州雖懦稚頗忠順其母亦頗有主持¶
　　能得衆安邊屢乞降於總督朱爕元且藉水西安¶
<pb:KR2m0014_WYG_241-20a>¶
　　位代申以邊實紹慶嫡孫宜襲知州請罪其爵其¶
　　禄爕元曲為調䕶欲予以職銜分烏撒安置之雲¶
　　南撫按以安邊令其黨勒兵于野馬川復以千金¶
　　誘其爵頭目日為并吞霑烏計萬一其爵被襲則¶
　　烏撒失而前功盡棄烏撒失霑益危而全滇動揺¶
　　非但震隣實乃切膚堅執不行邉乃乞師於安位¶
　　納之霑益而逐其禄時安氏在也既而安氏死位¶
　　與之貳其禄乃假手羅彩令者布發難邊遄死不¶
<pb:KR2m0014_WYG_241-20b>¶
　　移日其禄率兵至詭言為其叔報仇士民歸者如¶
　　流于是其禄復有霑益而廟堂之上方急流㓂不¶
　　復能問云¶
　　馬湖¶
元世祖至元十二年置馬湖路¶
　馬湖漢牂牁郡内地有龍馬湖因名焉唐為羈縻州¶
　四總名馬湖部宋時蠻主屯湖内至是内附立總管¶
　府遷于夷部溪口瀕馬湖之南岸創府治時嘗以獨¶
<pb:KR2m0014_WYG_241-21a>¶
　本葱為獻由是嵗至郡縣疲於遞送至成宗元貞二¶
　年敕罷之其民散居山箐無縣邑鄉鎮領軍一曰長¶
　寜州一曰戎¶
明太祖洪武四年冬授馬湖土官知府世襲¶
　時馬湖路總管安濟遣其子仁來歸附詔改路為府¶
　領長官四曰泥溪曰平夷曰蠻夷曰沐川即以安濟¶
　為知府六年以病告乞以子安仁代職詔從之¶
孝宗𢎞治二十年命改馬湖府為流官¶
<pb:KR2m0014_WYG_241-21b>¶
　先是土知府安鰲性殘忍虐民計口賦錢嵗入銀萬¶
　計土民有婦女多淫之同妖僧百足魘魅殺人又令¶
　人殺平夷長官王大慶大慶聞而逃乃殺其弟為横¶
　至是巡按御史張鸞請治之得實伏誅遂有是命¶
　　(臣/)等謹按明實録宣徳八年平夷長官司火焚公¶
　　廨凡朝廷頒榜文及倉庫案牘皆救免乞宥罪仍¶
　　獻馬二匹正統二年泥溪土官醫學正科田璣盜¶
　　官藏絲鈔援永宣時邊夷有犯聽以馬贖例三年¶
<pb:KR2m0014_WYG_241-22a>¶
　　馬湖府舉人王有學㑹試過期不至例應充吏長¶
　　官司遣通事貢馬乞免充吏仍肄習太學皆許之¶
　　葢一如殺人而贖以牛之類朝廷特因其俗而寛¶
　　假之也¶
　　建昌(寧番越巂鹽井㑹川四衛附/)¶
元世祖至元十二年立建昌路¶
　建昌本古卭部地漢武帝置越巂郡隋唐皆為巂州¶
　至徳初没于吐蕃貞元中復之懿宗時為䝉詔所據¶
<pb:KR2m0014_WYG_241-22b>¶
　改建昌府以烏白二蠻實之其後諸酋争强不能相¶
　下分地為四推叚興為長其裔浸强遂併諸酋自為¶
　府主大理不能制傳至阿宗娶落蘭部建蔕女沙智¶
　憲宗朝建蔕内附以其壻阿宗守建昌至是析其地¶
　置總管府五州二十三建昌為其一路領縣一曰中¶
　州九曰建安永寜瀘禮(領一縣/曰瀘沽)里濶卭部隆姜¶
　　元史地理志曰卭部州在路東北大渡河之南越¶
　　巂之東北君長十數筰部最大唐立卭部縣後沒¶
<pb:KR2m0014_WYG_241-23a>¶
　　於蠻至宋嵗貢名馬土物封其酋為卭都王今其¶
　　地夷稱為卭部川治烏弄城昔麽些蠻居之後仲¶
　　由蒙之裔奪其地憲宗時内附中統五年立卭部¶
　　川安撫招討使𨽻成都元帥府至元十年割屬羅¶
　　羅斯宣慰司二十一年改為州¶
明太祖洪武十五年置建昌衛¶
　先是五年羅羅斯宣慰安定來朝而建昌未歸附十¶
　四年遣内臣齎敕諭之降至是遂置衛¶
<pb:KR2m0014_WYG_241-23b>¶
二十六年建昌叛酋伊嚕特穆爾伏誅¶
　初元平章伊嚕特穆爾上元所授符印詔為指揮司¶
　使十八年舉家來朝請遣子入學厚賜遣之已而伊¶
　嚕特穆爾反合徳昌㑹川迷易柏興邛部并西番土¶
　軍萬餘人殺掠軍糧率衆攻城指揮安的以所部兵¶
　出戰敗之賊退屯阿宜河轉攻圍蘇州指揮僉事魯¶
　毅乗間遣壯士王旱突入賊營斫賊賊驚遁于是置¶
　建昌蘇州二軍民指揮使司及㑹州軍民千戸所調¶
<pb:KR2m0014_WYG_241-24a>¶
　京衛及陜西兵萬五千餘人往戍之仍諭將士互相¶
　應援設伏出竒并諭擒賊首獻者賞千金復諭涼國¶
　公藍玉以伊嚕特穆爾詭詐不可信其降致緩師養¶
　禍四川都指揮司瞿能率各衛兵至雙狼寨擒偽千¶
　户段太平等賊敗遁能督兵追捕攻拔托落寨轉戰¶
　而前進至打冲河三里所與伊嚕特穆爾遇大戰又¶
　敗之俘獲無算官軍入徳昌能遂調指揮同知徐凱¶
　分兵入普濟州搜捕復駕橋于打冲河遣指揮李華¶
<pb:KR2m0014_WYG_241-24b>¶
　引兵追托落寨餘孽進至水西斬其把事七人其截¶
　路寨土蠻長沙納的皆中矢死能還攻天星卧漂諸¶
　寨皆克之伊嚕特穆爾遁入栢興州帝遣諭藍玉以¶
　伊嚕特穆爾信其逆黨達達楊把事等或遣之先降¶
　或親來覘我不可不密為防其栢興州賈哈喇境内¶
　麽些等部更須留意(賈哈喇者麽些洞土酋也初王/師克建昌授以指揮之職是時)¶
　(從伊嚕特/穆爾叛)玉率兵至栢興州遣百戸毛海以計誘致¶
　伊嚕特穆爾并其子彭布遂降其衆至是送伊嚕特¶
<pb:KR2m0014_WYG_241-25a>¶
　穆爾京師伏誅¶
三十一年命土酋安氏世襲建昌衛軍民指揮使司¶
　初伊嚕特穆爾既誅藍玉奏四川地曠山險控扼西¶
　畨松茂碉黎當土畨出入之地馬湖建昌嘉定俱為¶
　要道皆宜增屯衛報可命玉班師二十七年麽些洞¶
　蠻㓂打冲河西守堡都督徐凱擊敗之二十九年威¶
　龍土知州普習(伊嚕特穆/爾妻卂也)叛官軍捕之中流矢死至¶
　是徐凱等攻卜木瓦寨寨地峻險三面陡絶下臨大¶
<pb:KR2m0014_WYG_241-25b>¶
　江江流悍急不可行舟惟一道僅可通人行官軍至¶
　輒自上投石不得進凱乃斷其汲道困之㓂窮促凱¶
　督將士抵其寨乃攻破之遂禽賈哈喇送京師伏誅¶
　因改建昌路為建昌衛置軍民指揮使司安氏世襲¶
　指揮不給印置其居于城東郭外里許¶
　　明史土司傳曰建昌指揮使所屬有四十八馬站¶
　　大頭土番僰人子白夷麽些狢&KR2225;猓玀韃靼囬紇¶
　　諸種散居山谷間北至大渡南至金沙江東扺烏¶
<pb:KR2m0014_WYG_241-26a>¶
　　䝉西訖鹽井延袤千餘里以昌州普濟威龍三州¶
　　長官𨽻之(所領昌州等皆在□東西南三百里内/洪武十八年土官盧尼姑吉撒□白氏)¶
　　(等歸附皆令世襲為知州伊嚕特穆爾之亂諸州/皆廢革永樂元年復置悉改為長官司仍𨽻建昌)¶
　　有把事四人世轄其衆皆節制於四川行都指揮¶
　　使司西南土官安氏殆為稱首配六世孫安忠無¶
　　後妻鳳氏管指揮使事鳳死族人安登繼襲復無¶
　　子妻瞿氏管事以族人世隆嗣世隆復無子繼妻¶
　　禄氏管事禄死以族姪安崇業嗣崇業與禄氏不¶
<pb:KR2m0014_WYG_241-26b>¶
　　相能因養那固為假子其奴禄祈慫惥搆難嵗仇¶
　　殺鎮巡官讞之殺那固而戍禄祈事遂平安氏所¶
　　轄四驛曰禄馬阿用白水瀘沽各百里有差其涼¶
　　山拖郎桐槽熱水諸番則以强弱為向背其千戸¶
　　所之𨽻於衛者三曰禮州漢蘇示縣曰打沖河唐¶
　　沙野城曰徳昌元定昌路也¶
　　寧畨¶
　　元時立於卭都之野曰蘇州洪武間土官怕兀它¶
<pb:KR2m0014_WYG_241-27a>¶
　　從伊嚕特穆爾為亂廢州置衛環而居者皆西番¶
　　種故曰寧畨有冕山鎮西禮州中三千戶所¶
　　越巂¶
　　明太祖洪武二十六年置越巂衛初越巂為漢卭¶
　　都及闡二縣地有奴諾城即蜀漢時諸葛亮征蠻¶
　　所築以憇軍者元置卭部安撫招討司已改卭部¶
　　州洪武中招討使嶺真伯來歸因改卭部軍民州¶
　　永樂元年改卭部為長官司𨽻越巂衛萬厯中土¶
<pb:KR2m0014_WYG_241-27b>¶
　　官嶺柏死孽子應昇負印去柏妻沙氏爭之不得¶
　　土目阿堆等擁沙氏焚利濟站廬舍擁兵臨城總¶
　　兵官劉顯率兵往撫之沙氏悔禍殺阿堆等自贖¶
　　顯遂以印授之後沙氏&KR0075;于族人阿祭印復為昇¶
　　所奪祭死其子嶺鳳起嗾他畨剌殺應昇鎮守官¶
　　因平蠻之師誘鳳起縶之收其印而誅從鳳起為¶
　　亂者百餘人印無所歸緘於庫部衆無統肆行為¶
　　盜普雄部衆姑咱等乘勢蜂起郵傳不通逺近震¶
<pb:KR2m0014_WYG_241-28a>¶
　　恐十五年鎮巡官㑹師討之斬馘千數鳳起病死¶
　　其衆爭歸附因置平夷歸化二堡以居之有鎮西¶
　　千戸所¶
　　鹽井¶
　　明太祖洪武中置鹽井衛古定笮縣地也元初為¶
　　落蘭部至元中於黑白鹽井置閏鹽縣於縣置柏¶
　　興府帝既改為柏興府族改鹽井衛又于二井置¶
　　鹽課司永樂五年設馬剌長官司其村落多白夷¶
<pb:KR2m0014_WYG_241-28b>¶
　　居之長官世阿氏洪武時歸附授世職地接雲南¶
　　北勝州稱富庶人亦擾馴又打沖河守禦中左千¶
　　户所其土千戸剌兀於洪武二十五年征賈哈喇¶
　　效順來歸其子剌馬非授本所副千戸永樂十一¶
　　年陞正以别于四所地與麗江永寕二府鄰麗江¶
　　土官木氏侵削其地㡬半¶
　　㑹川¶
　　明太祖洪武二十六年置㑹川衛本越巂之㑹無¶
<pb:KR2m0014_WYG_241-29a>¶
　　縣也唐上元中移卭都縣於㑹川鎮(以川原並/㑹故名)宋¶
　　屬大理為㑹川府元置㑹川路洪武十七年復立¶
　　㑹川府領武安永昌麻龍等州至是革㑹川府(初/伊)¶
　　(嚕恃穆爾反土知府王春陷㑹/川燬民居府治是年遂墮其城)尋改為㑹川衛領¶
　　迷易千戸所土官賢姓其先雲南僰種洪武十六¶
　　年歸附以隨征東川芒部勞世襲副千戶居所治¶
　　城外所轄僰蠻八百戸¶
　　茂州¶
<pb:KR2m0014_WYG_241-29b>¶
元武宗大徳二年詔改松潘疊宕威茂州安撫司為宣¶
撫司遷治茂州¶
　茂州古冉䮾國地漢武帝置汶山郡宣帝為北部都¶
　尉隋為蜀州尋改㑹州唐貞觀改茂州宋元仍舊治¶
　汶山縣時武靖王搠思班與朶思麻宣慰司言松潘¶
　疊宕威茂川等處安撫司管内西畨秃魯卜降胡漢¶
　民四種人雜處昨遣經厯蔡&KR0375;昭往蛇谷隆迷招之¶
　降其八部戸萬七千皆數百年負固頑獷之人酋長¶
<pb:KR2m0014_WYG_241-30a>¶
　令真把等八人已嘗廷見今令真把謂其地鄰接四¶
　川未降者尚十餘萬宣撫司官皆他郡人不知蠻夷¶
　事宜纔至成都灌州畏懼即返何以撫治宜改安撫¶
　為宣撫遷治茂州徙松州軍千人鎮遏為便乃以巴¶
　爾斯徳濟為宣撫司達嚕噶齊蔡懋昭為副使¶
明太祖洪武十一年詔置茂州衛治汶山縣¶
　先是六年茂州權知州楊者七及隴木頭静州岳希¶
　蓬諸土官來附至是詔置衛指揮使司時四川都司¶
<pb:KR2m0014_WYG_241-30b>¶
　遣兵修灌縣橋梁至陶關汶川土酋孟道貴疑之集¶
　部落阻陶關道都司遣兵分二道一由灌口進次陶¶
　關蠻衆伏兩山間投石崖下兵不能進適汶川土官¶
　來降得其間道乃選勇士捲旗甲乘夜潛出兩山後¶
　遲明從山頂張旗幟發大礟蠻驚潰師進雁門關道¶
　險蠻復據之乃駐平野得小舟渡至龍止鐵冶寨擊¶
　破之一由石泉次泥池蠻悉衆拒千户薛文突陣射¶
　却之士卒奮擊大敗其衆兩軍遂㑹於茂州權知州¶
<pb:KR2m0014_WYG_241-31a>¶
　楊者七迎降以者七仍領其部并有是詔留指揮楚¶
　華將兵三千守之十五年者七陰結生畨約日伏兵¶
　陷城有小校密告於官遂發兵捕斬者七生畨不之¶
　覺如期入㓂官軍掩擊敗之盡徙羗民於城外¶
　　明史土司傳曰茂州長官司三一曰隴木(茂州通/西域要)¶
　　(路為桃坪即古桃關有䋲橋/渡江守桃坪者為隴木司)其長官即隴木里人¶
　　洪武時歸附世襲長官嵗貢馬两匹所屬玉亭神¶
　　　溪十二寨俱為編氓有保長統之一曰静州即唐¶
<pb:KR2m0014_WYG_241-31b>¶
　　之悉唐縣地其長官亦静州里人正徳間與岳希¶
　　蓬土酋節孝為亂攻茂州斷水道七日節孝弟車¶
　　勺潛引水以濟我軍事平使車勺襲職轄法虎核¶
　　桃溝八寨俱編戸為氓亦有保長統之疊溪千戸¶
　　所領長官司二(永樂四/年置)　一曰疊溪在治北一里洪¶
　　武十五年郁氏歸附給印世襲所轄河東熟畨八¶
　　寨皆大姓及馬路小關七族其土舍轄河西小姓¶
　　地土廣逺饒畜産稞麥路積人皆梟黠名雖熟畨¶
<pb:KR2m0014_WYG_241-32a>¶
　　與生畨等一日欎即在治西十五里萬厯十八年¶
　　長官噉保與黒水松坪稱兵攻新橋明年伏誅漢¶
　　關墩附近諸小姓舊屬欎即至是改屬疊溪初都¶
　　督方政平厯日諸寨設長寜安撫司𨽻松潘至正¶
　　統元年以其遼濶亦改𨽻於疊溪守禦千戶¶
武宗正徳二年命茂州卜南村等寨土人入貢給賞¶
　太監羅籥奏茂州所轄卜南村曲山等寨乞為白人¶
　(其俗以白為/善以黑為惡)願納糧差禮部覆番人向化宜令入貢¶
<pb:KR2m0014_WYG_241-32b>¶
　給賞從之¶
神宗萬厯十九年威茂諸畨作亂¶
　先是正徳十四年巡撫馬昊調松潘兵攻小東路畨¶
　寨而茂州核桃溝上下關畨蠻懼遂紏白石羅打鼓¶
　諸寨生番攻圍城堡官軍敗績十五年綽頭畨犯松¶
　州復犯雄溪屯官軍敗之烟崇等寨皆降至是諸畨¶
　攻破新橋乘勢圍普安等堡四川巡撫李尚忠檄諸¶
　路兵追勦過河普安諸堡得以保全¶
<pb:KR2m0014_WYG_241-33a>¶
　　明史土司傳曰茂州地方數千里自唐武徳改郡¶
　　㑹川羈縻領州九前後皆蠻族向無城郭宋熙寧¶
　　中范百常知茂州民請築城而蠻人來争百常與¶
　　之拒且戰且築城乃得立自宋迄元皆為羗人所¶
　　據不置州縣者幾二百年洪武十一年平蜀置疊¶
　　溪右千戸所𨽻茂州衛而置威茂道開府茂州分¶
　　遊擊以駐疊溪規防始立然東路生羗白草最强¶
　　又與松潘黄毛韃相通出沒為㓂相沿不絶云¶
<pb:KR2m0014_WYG_241-33b>¶
　　松潘¶
元世祖時以松州潘州屬吐蕃宣慰使司¶
　松潘古氐羗地而漢置䕶羗校尉唐初置松州都督¶
　廣徳初陷于吐蕃宋時吐蕃將潘羅支領之名潘州¶
　至是内附置松潘宕疊威茂州等處軍民安撫使領¶
　于宣慰司¶
明太祖洪武十二年命平羗將軍丁玉定松潘地¶
　勅之曰松潘僻在萬山接西戎境以屢㓂邊故征之¶
<pb:KR2m0014_WYG_241-34a>¶
　今知松州已克徐將資糧于容州進取潘州若盡三¶
　州之地則疊州自當來復須擇勇士守納都疊溪路¶
　其驛道無阻遏者不可守也遂併潘州于松州置松¶
　州衛城其地十三年帝以松州逺在山谷屯餉為難¶
　命罷之未㡬指揮耿忠奏松州為畨蜀要害地不可¶
　罷命復置十四年置松潘等處安撫司以龍州知州¶
　薛文勝為安撫使又置十三族長官司曰勒都曰阿¶
　昔洞曰北定曰牟力結曰路匝曰祈命曰山洞曰麥¶
<pb:KR2m0014_WYG_241-34b>¶
　匝曰者多曰占藏先結曰包藏先結曰班班曰白馬¶
　路其後復𨽻松潘者長官司四曰阿思曰思曩兒曰¶
　阿用曰潘幹寨安撫使四曰八郎曰阿角寨曰麻兒¶
　匝曰芒兒者後又以思曩日安撫司附焉¶
　　明史土司傳曰洪武六年龍州薛文勝來降仍知¶
　　龍州十四年置松潘安撫司命文勝為安撫使二¶
　　十年改松州衛為松潘等處軍民指揮使司仍改¶
　　松潘安撫司為龍州宣徳九年升龍州為宣撫司¶
<pb:KR2m0014_WYG_241-35a>¶
　　(龍州者漢陰平道也宋景定間臨卭進士薛嚴來/守是州捍衛有功得世襲自文勝歸附其部長李)¶
　　(仁廣王祥皆輸糧餉有功亦得世襲至是以征松/潘功陞州為宣撫司以土知州薛忠義為使仁廣)¶
　　(為副使祥為僉事各統兵五百/世守白馬白革木𤓰畨處等地)至嘉靖四十四年¶
　　宣撫薛兆乾與副使李蕃相仇訐率衆毆殺蕃又¶
　　不聽勘與母陳氏及諸左右糾合白草蕃衆數千¶
　　人分據各闗隘拒命絶松潘餉道脅僉事王華不¶
　　從屠其家居民被焚掠者無算官軍討之求救于¶
　　上下十八族畨蠻皆不應乃率其家屬奔至石壩¶
<pb:KR2m0014_WYG_241-35b>¶
　　官軍追擒之四十五年伏誅藉其家母及其黨二¶
　　十二人皆以同謀論斬餘黨悉平遂改龍州為龍¶
　　安府設流官如馬湖而割保寧之江油成都之石¶
　　泉分𨽻之萬歴十九年巡按李化龍言松潘為四¶
　　川屏藪疊茂為松潘咽喉畨戎作梗松潘力不能¶
　　支宜移四川總兵于松潘以備防禦時疊茂諸畨¶
　　衆糾結為亂鎮巡官率兵勦破之畨㓂亦斬其部¶
　　長黑卜白什等獻功贖罪而松坪諸惡屯據大雪¶
<pb:KR2m0014_WYG_241-36a>¶
　　山頂諸將卒搜討亦有斬獲以捷聞遂設平武縣¶
　　于龍安府¶
十六年松潘民作亂官兵討平之¶
　先是耿忠言所轄松潘等處安撫司屬各長官司宜¶
　以其户口之數量其民力嵗令納馬置驛而籍其民¶
　充驛夫供徭役既而羌民作亂官兵平之甃松州及¶
　疊溪城十七年松潘八積族老虎等寨蠻亂官軍擊¶
　破之時所獲牛馬等從景川侯曹震請擇良馬貢京¶
<pb:KR2m0014_WYG_241-36b>¶
　師餘給軍其犏牛氂牛非中國所蓄令易糧餉犒軍¶
　十八年松州𦍑反官軍攻破其牟力等寨退至乞剌¶
　河乃還二十一年朶貢生畨則路南向等引草地生¶
　番㓂潘州阿昔洞殺傷人口官軍討之斬獲甚衆賊¶
　潰渡河復収敗卒屯聚再追破之郡番逺遁¶
宣宗宣徳二年命置麻兒匝安撫司¶
　麻兒匝在阿樂地去松潘七百餘里先是喇嘛著八¶
　譲卜侵掠邊民及遮八郎安撫司朝貢路松潘衛指¶
<pb:KR2m0014_WYG_241-37a>¶
　揮吳瑋遣人招之遂順化來歸且言其地廣民衆過¶
　于八郎故有是命即以著八譲卜為之¶
四月松潘衛所轄阿用等寨蠻亂命官軍討之¶
　時四川巡按等奏蠻㓂擁衆萬餘傷敗官軍帝意邉¶
　將必有激之者既而都司奏實由千戶錢宏因調軍¶
　征交阯衆憚行宏詭言畨㓂至當追捕冀免調又領¶
　軍突入麥匝諸族逼取牛馬畨人忿怨復以大軍將¶
　致討懾之畨衆驚潰約黑水生畨為亂圍松潘疊溪¶
<pb:KR2m0014_WYG_241-37b>¶
　茂州斷索橋出掠綿竹諸縣官署民居皆被焚燬命¶
　官軍亟討之而梟宏于松潘以徇并竄諸將之貪淫¶
　玩㓂者次年屢敗賊于圪答壩葉棠關奪永鎮等橋¶
　復疊溪撫定祁命等十族又招降渴卓等二十餘寨¶
　松潘平九年勅官勦撫松潘榜諭禍福威茂諸衛俱¶
　聴命惟松潘疊溪所轄任昌巴猪黒虎等寨梗化官¶
　軍以次進平龍溪等三十七寨班師還¶
　　明武宗實録正徳元年五月四川巡撫劉洪奏松¶
<pb:KR2m0014_WYG_241-38a>¶
　　潘疊溪禦夷八事其一為查襲土官言祈命族八¶
　　長官司所攝畨夷多者至三十寨少亦二十餘寨¶
　　環布松疊兩河其土官已故子孫自相承管未嘗¶
　　請襲宜命查勘有原降印信者必請而襲自相承¶
　　管者别為處置以盡羈縻之道從之¶
英宗正統三年巖州土司作亂¶
　長官司譲達侵雜道諸邊帝命四川三司往諭之皆¶
　歸服四年松潘指揮趙得奏祁命族畨㓂商巴作亂¶
<pb:KR2m0014_WYG_241-38b>¶
　官軍擒捕之其弟小商巴復聚浦江新塘等關據險¶
　刼掠帝命調兵勦除參贊軍務王翺知商巴為都指¶
　揮趙諒所陷乃按誅諒而釋商巴等事遂已九年以¶
　黑虎等寨畨蠻攻圍椒園松溪等關堡殺傷官民欲¶
　行擒勦恐各勦驚疑諭能擒賊者重賞之十年命官¶
　往諭諸寨擒黑虎寨賊首多兒太至京梟其首¶
十一年設思曩日安撫司𨽻松潘¶
　時松潘皆已向化惟歪地骨鹿族二十寨不服命官¶
<pb:KR2m0014_WYG_241-39a>¶
　討之設思曩日安撫司以阿思觀為之使𨽻松潘先¶
　是阿思觀父端葛于洪武中歸順給金牌撫畨阿思¶
　觀又能招撫故有是命¶
景帝景泰七年總督侍郎羅綺奏滅松潘叛賊降勅奬¶
賞¶
　先是雪兒卜寨賊首卓時芳等烟崇寨賊首阿兒結¶
　等累年糾合於安化關刼掠羅綺等㑹師抵其巢穴¶
　斬首不計其數生擒卓時芳等梟首于市又松潘土¶
<pb:KR2m0014_WYG_241-39b>¶
　畨王永習性兇獷嘗殺其土官及故土官家屬五百¶
　餘口至是又糾合畨蠻攻刼綺統領官軍直抵桑坪¶
　誅滅之故奨賞焉天順五年番衆入龍安石泉等處¶
　擾糧道帝以叙州蠻賊出沒為患比松潘尤甚勅官¶
　軍㑹兵叙州分兩哨克硬寨四十餘成化二年後松¶
　茂疊溪所轄白草壩等寨畨羌(白草番者唐吐蕃贊/普遺種上下凡十八)¶
　(寨部曲素强恃其險/阻往往剽奪為患)及黑虎寨賊首夜合等屢攻刼¶
　關堡𢎞治二年松潘畨㓂殺傷平夷堡官軍九年松¶
<pb:KR2m0014_WYG_241-40a>¶
　潘空心寨畨賊犯邊十三年畨賊入犯松潘壩州坡¶
　抵關勢益猖獗勅調漢土官兵五萬由東南二路分¶
　勦破白羊領鵝飲溪等三十一寨商巴等二十六族¶
　皆納欵十四年復攻黄頭青水諸寨斬獲男婦七百¶
　餘人赭其碉房九百墜崖死者不可勝計諸番稍靖¶
世宗嘉靖五年命都督僉事何卿鎮守松潘¶
　先是正徳十六年松潘熟畨人八禳等作亂官軍平¶
　之至是黑虎五寨及烏都鵓鴿諸番叛卿次第平之¶
<pb:KR2m0014_WYG_241-40b>¶
　降者日至卿有威望在鎮十七年松潘以寧二十三¶
　年以北警召卿入衛繼之者皆為巡撫劾罷二十六¶
　年復命卿往鎮時白草畨亂卿㑹巡撫張時徹討禽¶
　渠惡數人俘斬九百七十餘級克營寨四十七毁碉¶
　房四千八百獲馬牛器械儲積無算終帝之世松潘¶
　鎮號得人邉境安堵焉¶
　　明史土司傳曰松潘以孤城介絶域寄一綫饋運¶
　　路於龍州制守為難洪武時欲棄者數以形勝扼¶
<pb:KR2m0014_WYG_241-41a>¶
　　險不可罷乃内修屯務外輯羌戎因時拊循擇人¶
　　為理畨衆相安者四十餘年及宣徳初調兵啓釁¶
　　致動干戈自是置鎮建牙宿重兵以資彈壓亦時叛¶
　　時服自漳臘以北即為大荒斯籌邊者之所亟圖¶
　　也¶
　　天全六畨¶
元置天全招討司¶
　天全古氐羗地五代孟蜀時置碉門黎雅長河西魚¶
<pb:KR2m0014_WYG_241-41b>¶
　通寜逺六軍安撫司宋因之𨽻雅州元置六安撫司¶
　屬土番等處宣撫司後改六番招討又分置天全招¶
　討司世祖至元二年雅州碉門宣撫使髙保四言碉¶
　門舊有城邑中統初為宋人所廢衆依山為柵去碉¶
　門半舎欲復戍故城便于守佃勅秦蜀行省相度得¶
　宜城如可復當助成之十六年詔發新附軍及䝉古¶
　漢軍千人戍碉門魚通黎雅次年又敕東西兩川𤼵¶
　蒙古漢軍戍魚通黎雅¶
<pb:KR2m0014_WYG_241-42a>¶
　　明史土司傳曰明初天全招討司治碉門城元之¶
　　碉門安撫司也在雅州境¶
明太祖洪武二十一年詔更天全六畨招討司為武職¶
　先是併天全六畨為一招討司𨽻四川都司六年以¶
　土官髙英為正招討楊藏卜為副及英子敬嚴襲偕¶
　藏卜奏請簡土民為兵以守邊境遂招選土民教以¶
　戰陣得馬步卒千餘人至是奏其事遂有是詔令戍¶
　守邊界控制西番三十一年帝以碉門拒長河西口¶
<pb:KR2m0014_WYG_241-42b>¶
　道路險隘聞有路自碉門出枯本任傷徑抵長河西¶
　口通雜道長官司平坦徑直諭左都督徐増壽即檄¶
　所司開拓以便往來¶
武宗正徳十五年天全六畨土官亂命官兵討之¶
　初招討髙文林等與蘆山縣民爭田搆釁知縣處置¶
　失宜遂致髙文林父子搆兵副招討楊世仁亦助惡¶
　命四川撫按官討之踰年斬文林擒其子繼恩擇其¶
　宗人承襲¶
<pb:KR2m0014_WYG_241-43a>¶
　　明史土司傳曰初宣慰余思聰王徳貴歸附始降¶
　　司為州設雅州千戶所而設碉門百戸近天全六¶
　　畨之界盖其地為南詔咽喉三十六畨朝貢出入¶
　　之路(三十六番者皆西南諸部落所謂/三十六種也其貢道皆由雅州入)¶
　　(臣/)等謹按一統志長河西魚通寜逺軍民宣慰司¶
　　其地在大渡河外即打箭罏直黎雅之西¶
　　黎州¶
元世祖至元二十年以黎雅屬吐蕃招討司¶
<pb:KR2m0014_WYG_241-43b>¶
　黎州漢沈黎郡地史記稱越巂以東北君長以十數¶
　筰都最大自唐䝉通夜郎卭筰之君請為内臣因置¶
　筰都縣復曰旄牛縣元鼎中以為沈黎郡唐割雅巂¶
　二州置黎州天寳初改為洪源郡尋改漢源宋屬成¶
　都路元至元十三年後立嘉定路以眉雅黎卭𨽻之¶
　至是又割二州領于吐蕃招討司¶
明太祖洪武八年省漢源縣置黎州長官司以芍徳為¶
長官¶
<pb:KR2m0014_WYG_241-44a>¶
　徳雲南人馬姓祖仕元世襲卭部州六畨招討使明¶
　氏據蜀徳兄安復為黎州招討使明氏亡蠻民潰散¶
　徳奉母還居卭部是年來朝遂有是詔十一年陞為¶
　安撫司即以徳為使至萬厯十九年安撫馬祥無後¶
　妻瞿氏掌司事取瞿姓子撫之將有他志祥姪土舎¶
　居松坪者遂興兵攻城奪印畨衆乘機剽掠官軍勦¶
　平之二十四年降安撫為千戶所立所治于司南三¶
　十里大田山壩分上七枝編戸屬大渡河千戶所下¶
<pb:KR2m0014_WYG_241-44b>¶
　七枝仍屬松坪馬氏約束松坪在司之東南自炒米¶
　城直接峨嵋髙山峻坂三百餘里皆安撫族人居之¶
　　明史土司傳曰黎雅諸蠻宋時屢為邉患明興以¶
　　諸蠻皆天全六番諸部散居于二州之境遂于黎¶
　　州設安撫天全六畨設招討以示羈縻而雅州所¶
　　屬與招討所轄之蠻民境土相連時有争訟徼外¶
　　大小木𤓰種分三枝膩乃卜最强世居西河初屬¶
　　馬湖土官安氏鈐轄自馬湖改流諸𤓰叛入卭部¶
<pb:KR2m0014_WYG_241-45a>¶
　　歸嶺氏其地自西河至涼山雪山諸處周圍盤據¶
　　嘉靖末諸𤓰畜木蕃盛時窺邉卭部長官嶺柏不¶
　　能制嘉峨犍為諸邊皆為侵擾鎮巡官督卭部兵¶
　　捕之𤓰兵益熾乃分建昌越巂馬湖三路進討𤓰¶
　　部始惶駭請降因定其地糧輸峨嵋縣¶
　　又曰初與安撫司同置者有大渡河守禦千戶所¶
　　唐時河平廣可通漕戍將一不守則黎雅卭嘉成¶
　　都皆動揺宋建隆三年王全斌平蜀以圖來上議¶
<pb:KR2m0014_WYG_241-45b>¶
　　者欲因兵威復越巂藝祖以玉斧𦘕圖曰外此吾¶
　　不有也自後河中流忽陷下五六十丈水至此洶¶
　　湧如空中落船筏不通名為噎口殆天設險以限¶
　　内外云¶
　　播州¶
元世祖至元十四年播州安撫使楊邦憲乞璽書從之¶
　播州秦為夜郎且蘭地漢屬牂牁唐貞觀中改播州¶
　乾符初南詔陷播太原楊端應募復其城為播人所¶
<pb:KR2m0014_WYG_241-46a>¶
　懐服厯五代子孫世有其地宋大觀中楊文貴納土¶
　置遵義軍先是十二年從四川行樞密院昝順言播¶
　州楊邦憲未知逆順降詔使之自新並許世紹封爵¶
　至是邦憲言本族自唐至宋世守此土將五百年昨¶
　奉㫖許令仍舊乞降璽書又偕思州安撫使田景賢¶
　請降詔禁戍卒毋擾思播之民又從邦憲請以鼎山¶
　仍𨽻播州十六年詔四川行省等撫治播州務川西¶
　南諸蠻夷官吏軍民各從其俗無失常業二十三年¶
<pb:KR2m0014_WYG_241-46b>¶
　封邦憲妻田氏為永安郡夫人領播州安撫司事延¶
　祐七年英宗已即位播州蜑蠻的羊籠等來降¶
㤗定帝㤗定二年播州蠻作亂詔宣慰使楊雅爾布哈¶
招諭之¶
　時蠻酋黎平愛等集羣夷為㓂湖廣行省請兵討之¶
　不許乃有是詔次年正月楊雅爾布哈招諭黎平愛¶
　等來降六月黎平愛復叛合謝烏窮為㓂楊雅爾布¶
　哈招平愛出降烏窮不附命湖廣行省討之四年烏¶
<pb:KR2m0014_WYG_241-47a>¶
　窮來獻方物¶
明太祖洪武五年置播州宣慰使司¶
　時宣慰使楊鏗同知羅琛總管何嬰蠻夷總管鄭瑚¶
　等相率來歸納元所授金牌銀印銅章詔賜鏗衣幣¶
　鏗琛皆仍舊職領安撫司二曰草塘曰黄平長官司¶
　六曰真州曰播州曰餘慶曰白泥曰容山曰重安以¶
　嬰等為長官七年復置播州黄平宣撫司播州江渡¶
　蠻黄安作亂貴州官軍討平之十五年城播州沙溪¶
<pb:KR2m0014_WYG_241-47b>¶
　以官土兵三千戍之改宣慰司𨽻貴州改黄平衛為¶
　千戸所¶
　　(臣/)等謹按明史土司傳元世祖授楊邦憲宣慰使¶
　　(元史/不載)賜其子漢英名賽音布哈(疑即雅/爾布哈)封播國公¶
　　洪武四年平蜀遣使諭之次年土官等相率來歸¶
　　云¶
成祖永樂四年設重安長官司𨽻播州¶
　時以張佛保嘗招輯重安蠻民即以為長官七年播¶
<pb:KR2m0014_WYG_241-48a>¶
　州宣慰楊昇招諭草塘黄平重安所轄當科葛雍等¶
　十二寨蠻人來歸¶
景帝景㤗三年從播州宣慰使楊輝奏命勦苗賊¶
　輝奏湖貴所轄臻剖五坌等苗糾合草塘江渡諸苗¶
　殺掠人民屢撫屢叛命總督王來等㑹同四川廵撫¶
　勦之七年調輝兵征銅鼓五開叛苗成化十年播州¶
　賊齎果等屢嵗為患正統末苗蠻聚衆㓂邉時輝有¶
　病帝命其子愛代即勅率兵從總督官勦賊先是輝¶
<pb:KR2m0014_WYG_241-48b>¶
　奏所屬天壩干地五十三寨及重安所轄灣溪等寨¶
　屢被苖蠻佔據乞令湖貴㑹兵討之部議以愛年㓜¶
　仍起輝理軍事又勅都御史張瓚親至播州督理十¶
　二年瓉督諸軍及輝攻敗灣溪天壩干地諸苗凡破¶
　山寨及斬撫甚衆部議以苗就撫者多宜量為處分¶
　瓉議設安寧宣撫并懐逺宣化二長官司建靖南龍¶
　場二堡命輝董其役輝調兵民五千餘立治所委所¶
　屬黄平諸長官分甓城垣將竣輝奏播州向設操守¶
<pb:KR2m0014_WYG_241-49a>¶
　土兵一千五百人今撥守懐逺靖南夭漂龍場各二¶
　百人宣化百人安寧六百人其家屬宜徙之同居為¶
　固守計其工之未畢者宜命臣子愛董之而聽臣致¶
　仕如故詔從之¶
　　明史土司傳曰時灣溪既立安寧宣撫爛土諸蠻¶
　　惡其逼遂引齎果等攻陷夭漂靖南城堡圍安寜¶
　　愛新襲力不能支求援于川貴二鎮部議起輝再¶
　　統兵勦之又勅川貴兵為助¶
<pb:KR2m0014_WYG_241-49b>¶
武宗正徳二年陞播州宣慰使楊斌為四川按察使仍¶
理宣慰事¶
　舊制土官有功賜衣帶或旌賞部衆無列銜方面者¶
　斌狡横不受兩司節制諷安撫羅忠等上其平普安¶
　等㓛重賂劉瑾得之踰年從巡按御史俞緇言裁之¶
　仍原職播州安撫宋淮奏貴州凱口爛土苖婚于凱¶
　離草塘諸寨搆結山苖為亂乞賜斌勅令巡視邊境¶
　部議不行諭斌以撫綏輯睦以副朝廷優待之意斌¶
<pb:KR2m0014_WYG_241-50a>¶
　又為其父愛請進階及服色禮科駁之以服色等威¶
　所繫不可假兵部以愛舊有勦賊功皆許之斌復為¶
　其子相請入學并得賜冠帶十二年羅忠宋淮等奏¶
　斌有父喪欲援文臣例守制但邊防為重乞仍令掌¶
　印理事¶
世宗嘉靖二十三年播州與水西搆難官兵討平之¶
　初宣慰楊相之祖父皆以嫡庶相争梯禍數世相復¶
　寵庶子煦嫡子烈母張悍甚與烈盜兵逐相相走客¶
<pb:KR2m0014_WYG_241-50b>¶
　死水西烈求父屍宣慰安萬銓因要挾水煙天旺故¶
　地而後予屍烈陽許之及相喪還烈靳地不予遂與¶
　水西搆難又殺其長官王黻烈既代襲遂與黻黨李¶
　保治兵相攻垂十年總督馮岳調總兵石邦憲討平¶
　之真州苖盧阿項者亦久稱亂邦憲擊敗之有言賊¶
　求援于播者邦憲曰吾方調水西兵聲揚烈助逆罪¶
　烈暇救人乎已擒阿項父子斬獲四百餘人至隆慶¶
　五年烈死子應龍襲職¶
<pb:KR2m0014_WYG_241-51a>¶
　　明史土司傳曰先是楊輝庶子友嫡子愛楊氏家¶
　　法宜立嫡輝欲割地以授友因以夭壩干乃本州¶
　　懐逺故地為生苖所據請兵取之巡撫張瓉受輝¶
　　賂以其地設安寜宣撫司冒以友任之輝歿友潛¶
　　謀剌愛不果友遂奏愛居處器用僣擬朝廷又通¶
　　唐府密書往來私習兵法天文謀不軌事皆誣命¶
　　以愛友皆有罪愛贖任友遷保寜羈管自是愛益¶
　　恣厚斂以賄中貴征取友向所居凱里地者獨苛¶
<pb:KR2m0014_WYG_241-51b>¶
　　同知楊才居安寜乘之朘剥尤甚諸苖憤怨紏衆¶
　　作亂攻播州多所殘戮愛屢請兵討之㑹友死遂¶
　　緩師已而鎮巡官言友子宏悔過自新且善撫馭¶
　　蠻衆其前為友所焚殺者俱已隨土俗折償且還¶
　　所侵奪于官乞授宏土舎宏既歸凱里與重安土¶
　　舎馮綸等有怨宏卒綸等誘苖蠻攻之更相仇殺¶
　　侵軼貴州境巡撫鄒文盛遣㕘議蔡潮入播州督¶
　　致仕楊斌撫平之因言宜復安寜宣撫俾宏子弟¶
<pb:KR2m0014_WYG_241-52a>¶
　　襲之部議不行宏弟張以襲職不得時盜邊刼白¶
　　泥司印信復相構兵守臣乞改凱里屬貴州以張¶
　　為土知州解釋之兵部議不可已而遂許張襲宣¶
　　撫改安寜為凱里屬貴州既又以播地多在黔境¶
　　并改屬思石兵備及真州盜平地方安靖播人以¶
　　為非便川貴守臣異議不決從總督奏仍以播歸¶
　　四川而貴州思石兵備仍兼制播酉平邑諸土司¶
　　事¶
<pb:KR2m0014_WYG_241-52b>¶
神宗萬厯十九年播州楊應龍反命總督李化龍討平¶
之¶
　先是貴州巡撫葉夢熊等䟽論應龍兇惡諸大罪四¶
　川巡按李化龍疏請寛之由是川貴撫按相争辨廷¶
　議從公㑹勘夢熊主議播州所轄五司改土為流悉¶
　屬重慶與化龍意復相左盖應龍本雄猜阻兵嗜殺¶
　所轄五司七姓悉叛離嬖妾田屠妻張氏并及其母¶
　妻叔張時照與所部何恩宋世臣等告應龍反夢熊¶
<pb:KR2m0014_WYG_241-53a>¶
　請勦之蜀中士大夫咸謂蜀三面隣播屬裔以什伯¶
　數皆其彈壓且兵驍勇數征調有功剪除未為長䇿¶
　㑹倭大入朝鮮徵天下兵應龍因奏辨願將兵征倭¶
　自贖詔釋之而仍抗不聽勘于是蜀撫用兵之議遂¶
　決二十一年蜀兵進勦殺傷大半黔師協𠞰亦無功¶
　二十三年總督邢玠自黔至蜀察永寧酉陽皆應龍¶
　姻媾而黄平白泥久為仇讐宜剪其枝黨乃檄招應¶
　龍七姓恐應龍出得除罪而四方亡命竄匿其間又¶
<pb:KR2m0014_WYG_241-53b>¶
　幸其反因以為利驛傳文移輒從中阻玠檄重慶知¶
　府王士琦趨聽勘單騎至松坎應龍面縛請罪乃縛¶
　獻渠魁黄元等十二人案騐抵應龍斬論贖仍革職¶
　以子朝棟代次子可棟羈府追贖尋可棟死于重慶¶
　應龍益痛恨促歸喪不得復檄完贖大言曰吾子活¶
　銀即至矣擁兵驅千餘僧招魂去分遣土目置闗據¶
　險原撫諸苖名其健者為硬手州人稍殷厚者没入¶
　其貲以養苗苖人咸願出死力二十四年殘餘慶掠¶
<pb:KR2m0014_WYG_241-54a>¶
　大阡都壩焚刼草塘餘慶二司及興隆都匀各衛又¶
　遣黨圍黄平戮重安長官家二十五年流刼江津及¶
　南川臨合江復統苖兵大掠貴州洪頭髙坪新村諸¶
　屯已又侵湖廣四十八屯阻塞驛站詗原奏仇民宋¶
　世臣羅承恩等挈家匿偏橋衛襲破之大索城中戮¶
　其父母淫其妻女備極慘酷二十七年起化龍節制¶
　川湖貴州諸軍事調東征諸將綎等南征應龍乘大¶
　兵未集勒兵奄陷綦江盡殺城中人投江中水為赤¶
<pb:KR2m0014_WYG_241-54b>¶
　益結九股生苖及黑脚苗等為助屯官壩聲窺蜀已¶
　遂焚東坡爛橋楚黔路梗二十八年賊五道並出破¶
　龍泉司化龍移駐重慶徵兵大集分八路進連戰破¶
　之計出師至滅賊百十有四日八路共斬級二萬餘¶
　生擒楊朝棟等百餘人化龍露布以聞獻俘闕下剉¶
　應龍屍磔朝棟等于市播州自唐入楊氏傳二十九¶
　世八百餘年至應龍而亡¶
　　明史土司傳曰化龍于二十八年二月十二日誓¶
<pb:KR2m0014_WYG_241-55a>¶
　　師分八路每路約三萬人官兵三之土司七之旗¶
　　鼓甲杖森立苖大驚綎破其前鋒朝棟僅以身免¶
　　賊膽落遂克桑木烏江渡三關奪天都三百落諸¶
　　囤又破九盤入婁山關關為賊前門萬峯挿天中¶
　　通一線綎從間道攀籐毁柵入䧟焉四月朔師屯¶
　　白石賊决死戰綎親衝中堅分兩翼夾擊追奔至¶
　　養馬城連破龍爪海雲險囤壓海龍囤賊所倚天¶
　　險謂飛鳥騰猿所不能逾者時偏沅師已破青蛇¶
<pb:KR2m0014_WYG_241-55b>¶
　　囤水西兵亦奪落濛關至大水田焚桃溪莊賊見¶
　　勢急每路投降文緩師縂兵吳廣入崖門關營水¶
　　牛塘賊詐報應龍仰藥死廣益厲兵攻燒二關奪¶
　　樵汲路八路師齊集海龍囤更畨迭攻化龍念前¶
　　囤險不能越令勍兵并力攻其後天苦兩將士馳¶
　　泥淖中苦戰六月四日天忽霽綎先士卒克土城¶
　　應龍見火光燭天大兵已登囤入倉皇同二妾闔¶
　　室自焚廣獲其子朝棟急覓應龍屍出熖中賊平¶
<pb:KR2m0014_WYG_241-56a>¶
　　至三十一年播州餘逆吳洪等叛官軍討平之分¶
　　播地為二屬蜀者為遵義府屬黔者為平越府¶
　　永寧¶
元世祖至元時置永寧路¶
　永寧唐藺州地宋為瀘州江安合江二縣境先是十¶
　四年詔諭瀘州西南畨蠻王阿永筠連騰串等處諸¶
　族蠻夷使其來附二十年右丞伊蘇岱爾招撫筠連¶
　州定州阿永都掌等蠻至是遂置路領州一曰筠連¶
<pb:KR2m0014_WYG_241-56b>¶
　曰騰川後改為永寧宣撫司大徳八年永寧路叛㓂¶
　雄挫來降¶
明太祖洪武四年詔置永寧衛¶
　時方平蜀永寧歸附故有是詔六年筠連州滕大寨¶
　蠻編張等叛詐稱雲南兵據湖南長寧諸州縣命成¶
　都衛指揮袁洪討之至叙州慶符縣攻破清平關擒¶
　其偽千戶編張遁復犯江安諸縣洪追敗之焚其九¶
　寨獲編張子偽鎮撫張壽編張遁匿溪洞餘衆散入¶
<pb:KR2m0014_WYG_241-57a>¶
　雲南未幾復聚衆據滕大寨洪移兵追至小芒部遂¶
　取得花寨自是張不敢復出其寨悉平遂降筠連州¶
　為縣屬叙州以九姓長官司𨽻永寧七年升安撫司¶
　為宣撫使司¶
憲宗成化四年永慶宣撫奢貴開通運道擒獲賊首降¶
璽書奬賚之¶
　先是元年山都掌大壩等寨蠻賊分刼江安等縣二¶
　年國子學録黄明善奏山都掌蠻屢嵗㓂掠近宣撫¶
<pb:KR2m0014_WYG_241-57b>¶
　奪貴赴大壩招撫亦未效冝早為定計三年明善復¶
　言宋時多剛縣蠻為㓂用白芀子兵破之白芀子者¶
　即今之民壯多剛縣者今之都掌多剛寨也前代用¶
　鄉兵有明效宜急募民壯以助官軍都掌水稻十月¶
　熟宜督兵先時取其田禾則三月之内蠻必餒矣軍¶
　宜分三路南從金鵝池攻大壩中從戎縣攻箐前北¶
　從髙縣攻都掌小寨破大寨自拔又大壩南百餘里¶
　為芒部西南二百里為烏䝉令二府土官截其險要¶
<pb:KR2m0014_WYG_241-58a>¶
　更用火器自下而上順風延爇寨必可攻且征調土¶
　兵湏處置得宜招募民壯須賞罸必信詔縂兵官叅¶
　用之至是奢貴有功乃加奬賚從總督尚書程信奏¶
　也¶
十六年白玀玀羿子與都掌大壩蠻相攻¶
　禮部侍郎周洪謨言臣叙人也知叙蠻情戎珙筠髙¶
　諸縣在前代皆土官國朝始代以流民激變洪永宣¶
　正四朝四命將徂征隨服隨叛景泰初益滋蔓都御¶
<pb:KR2m0014_WYG_241-58b>¶
　史汪浩儌幸邊功誣殺所保土官及寨主二百餘人¶
　諸蠻痛恨轉肆刼掠尚書程信統大兵僅能克之宜¶
　及今順蠻情擇衆所推服者為大寨主俾世襲庶可¶
　相安又言白玀玀者相傳為廣西流蠻有衆數千無¶
　統屬景泰中糾戎珙苖攻破長寧丸縣今又侵擾都¶
　掌其所居崖險箐深既難剪滅亦宜立長官司治之¶
　地近芒部宜即𨽻之羿子者永寧宣撫所轄而永寜¶
　乃雲貴要衝南跨赤水畢節六七百里以一柔婦人¶
<pb:KR2m0014_WYG_241-59a>¶
　制數萬强梁之衆故毎肆刼掠臣以為宣撫土獠仍¶
　令宣撫奢貴治之其南境寨蠻近赤水畢節要路者¶
　宜立二長官司仍𨽻永寜宣撫夫土官有職無俸無¶
　損國儲有益邊備從之¶
神宗萬厯元年都蠻叛發兵討之¶
　四川廵撫曽省吾奏土官奢効忠首在調但與貴州¶
　土官安國亨有讐請並令總兵官劉顯節制使不得¶
　藉口復仇妄有騷動從之初烏撒與永寧烏䝉水西¶
<pb:KR2m0014_WYG_241-59b>¶
　霑益諸土官境相連復以世戚親厚既而安國亨殺¶
　安信信兄智結永寧宣撫奢効忠報仇彼此相攻事¶
　聞國亨効忠俱奉命聽勘于川貴巡撫議照蠻俗罰¶
　牛贖罪報可¶
三十五年永寧姦人閻宗傳降¶
　先是奢効忠死妻世統無子妾世續有㓜子崇周世¶
　統以嫡欲奪印相仇殺方奏報總兵郭成等利其所¶
　有遽發兵千餘深入落紅奢氏九世所積搜掠一空¶
<pb:KR2m0014_WYG_241-60a>¶
　世續亦發兵尾其後効忠弟沙卜出拒戰且邀水西¶
　兵報讐成兵敗績乃檄取沙卜于世統統不應復殺¶
　把總三人聚苖兵萬餘欲攻永寜洩怨巡撫劾成等¶
　邀利起釁而議二土婦仍分管所屬俟崇周成立赴¶
　襲理事十四年崇周代職未幾死從弟崇明効忠親¶
　弟盡忠子也㓜孤依世統撫養一十三年至是送之¶
　永寧世續遺之氊馬許出印給之事已定而諸奸閻¶
　宗傳等自以昔附世續逐世統殺沙卜恐崇明復前¶
<pb:KR2m0014_WYG_241-60b>¶
　恨遂附水西立阿利以自固安疆臣陰陽其間蠻兵¶
　四出焚掠屯堡朝議崇明暫管宣撫冀崇明蠲夙恨¶
　以收人心而宗傳等攻掠永寧普寧摩尼如故崇明¶
　承襲㡬一載世續竟以印私與安疆臣妻弟阿利巡¶
　撫遣官執而索之世續言印在鎮雄隴澄處(隴澄者/水西安)¶
　(堯臣也隴氏垂絶堯臣入贅遂冒稱隴澄得叙平播/州叙州功中朝不知也堯臣外怗稱功内仗水西有)¶
　(據鎮雄制永寧心蜀撫按以非隴氏種無授鎮雄意/堯臣以是懐兩端陰助世續意世續得授阿利則已)¶
　(據鎮雄益堅又朝廷厭兵宗傳阿/利等方驛騷已可卧取隴氏也)而閻宗傳等每焚¶
<pb:KR2m0014_WYG_241-61a>¶
　掠必稱鎮雄兵以怖諸部於是總兵侯國弼等皆歸¶
　惡于安堯臣黔中撫按以西南多事兵食俱詘無意¶
　取鎮雄堯臣因以普市麾尼諸焚掠皆歸之蜀將議¶
　者遂以貪功起釁為蜀將罪四川巡撫喬璧星疏請¶
　㑹勦堯臣(璧星言堯臣欲簒鎮雄垂涎藺地有年矣/宗傳之背逆恃鎮雄猶鎮雄之恃水西安)¶
　(疆臣不助兵臣已得其狀宜乘逆孽未/成黔蜀㑹勦倘怙惡如故即移師擊之)廷議無敢決¶
　用師者久之阿利死印亦出蜀中欲逐堯臣之論卒¶
　不可解永寧議兵幾如聚訟時朝廷已一意休兵乃¶
<pb:KR2m0014_WYG_241-61b>¶
　命釋世續赦閻宗傳等罪訪求隴氏子孫為鎮雄後¶
　並令疆臣約束堯臣歸本土司不許冒襲於是宗傳¶
　降堯臣請避去黔督遂請撤師¶
熹宗天啓元年永寧土官奢崇明據重慶以叛¶
　崇明與其子寅久蓄異志至是借請調馬步兵二萬¶
　赴遼遣其壻樊龍部黨張彤等領兵至重慶久駐不¶
　發巡撫徐可求移鎮重慶趨永寧兵樊龍等以增行¶
　糧為名乘機殺巡撫道府總兵等官二十餘員遂據¶
<pb:KR2m0014_WYG_241-62a>¶
　重慶分兵攻合江汭溪破瀘州陷遵義府(興文知縣/張振德死)¶
　(之興文故/九絲蠻地)進圍成都偽號大梁布政司朱爕元等分¶
　門固守石砫女土官秦良玉統精兵至諸援兵亦漸¶
　集相持百日㑹賊將羅乾象輸欵自効夜縱火焚賊¶
　營崇明父子倉皇奔錢帛米榖委棄山積窮民賴以¶
　得活時爕元已授巡撫率川卒追崇明江安新都遵¶
　義諸郡邑皆復¶
三年川師平藺州¶
<pb:KR2m0014_WYG_241-62b>¶
　先是樊龍收餘衆數萬據重慶險塞爕元督良玉等¶
　奪二郎關又破佛圖關官軍與平茶酉陽石砫三土¶
　司兵合圍重慶城中乏食爕元遂以計擒樊龍殺之¶
　張彤亦為亂兵所殺生擒龍子友邦及其黨三十餘¶
　人遂復重慶時安邦彦反於貴州崇明遥倚為聲援¶
　至是川師復遵義進攻永寧敗奢寅于土地坎被創¶
　遁樊虎亦戰死進克其城降賊二萬復進拔紅崖天¶
　台諸囤寨降者日至崇明勢益蹙求救于水西邦彦¶
<pb:KR2m0014_WYG_241-63a>¶
　遣十六營過河援之羅乾象急破藺州焚九鳯樓覆¶
　其巢崇明踉蹌走投水西邦彦與合兵分犯遵義永¶
　寧川師敗之於芝蔴塘賊遁入青山諸將逼渭河鏖¶
　入龍場陣獲崇明妻安氏及奢崇輝等斬獲萬計藺¶
　州平¶
愍帝崇禎初年起朱爕元總督貴湖雲川廣諸軍務㑹¶
師勦賊¶
　爕元前總督川師平藺州請以赤水河為界河東龍¶
<pb:KR2m0014_WYG_241-63b>¶
　場屬黔河西赤水永寜屬蜀永寜設道府與遵義建¶
　武聲勢聯絡未㡬貴州巡撫王三善為邦彦所襲死¶
　崇明勢復張將大舉㓂永寜㑹奢寅為其下所殺爕¶
　元亦以父喪去崇明邦彦得稽誅崇明稱大梁王邦¶
　彦號四裔大長老諸稱元帥者不可勝計合兵十餘¶
　萬規先犯赤水至是爕元大㑹師定計誘賊深入永¶
　寜邀之於五峯山桃紅壩令總兵侯良柱大敗之崇¶
　明邦彦皆授首¶
<pb:KR2m0014_WYG_241-64a>¶
　　酉陽¶
元世祖至元二十年定酉陽屬紹慶府¶
　酉陽漢武陵郡酉陽縣地宋為酉陽州是時置紹慶¶
　府領州四一為酉陽泰定帝泰定四年紹慶路四洞¶
　首阿者等降並命為蠻夷長官仍設巡檢司以撫之¶
　　(臣/)等謹按元史地理志酉陽與來寜柔逺服州俱¶
　　領于懐徳府今從明史土司傳¶
明太祖洪武八年命置酉陽宣撫司以冉如彪為使¶
<pb:KR2m0014_WYG_241-64b>¶
　先是五年酉陽宣慰司冉如彪遣弟如喜來朝詔置¶
　酉陽州以如彪為知州至是改宣撫司仍以如彪為¶
　使置平茶邑梅麻兔石耶四洞長官司以楊底綱楊¶
　金奉冉徳原楊隆為之二十七年酉陽宣撫冉興邦¶
　以襲職來朝命改𨽻渝州¶
孝宗𢎞治十二年酉陽宣撫司等奏蠻賊作亂乞師討¶
之¶
　宣撫冉舜臣以宋農寨蠻賊糾脅諸寨洞蠻殺掠焚¶
<pb:KR2m0014_WYG_241-65a>¶
　刼保靖永順二宣慰亦稱邑梅副長官楊勝剛父子¶
　謀據酉陽結俊倍洞長楊震廣等號召宋農後溪諸¶
　蠻聚兵殺掠並請𠞰捕部議酉陽溪洞連絡易煽動¶
　宜即撲滅請行鎮巡官酌議機宜正徳三年酉陽宣撫¶
　司䕶印舎人冉廷璽及邑梅長官司奏湖廣鎮溪所¶
　洞苖聚衆攻刼請兵討之¶
神宗萬厯四十六年調酉陽兵四千命宣撫冉躍龍將¶
之援遼¶
<pb:KR2m0014_WYG_241-65b>¶
　四十七年躍龍遣子天允及文光等領兵赴遼陽駐¶
　虎皮黄山等處三載解奉集圍後以渾河之敗冉見¶
　龍戰沒死者千餘人撤守遼陽又以遼陽失守冉文¶
　煥等戰没死者七百餘人躍龍又捐金運軍器至山¶
　海關振困招魂兵部尚書張鶴鳴言臣前在貴州時¶
　躍龍捐餉征紅苖屢建竒功今又著節于邊宜加優¶
　䘏以風諸邉¶
熹宗天啓元年授冉躍龍宣慰使¶
<pb:KR2m0014_WYG_241-66a>¶
　妻舒氏並給誥命仍恤陣亡千七百餘家四年躍龍¶
　以東西赴調効命為弟見龍及諸陣亡者請賜恤命¶
　下所司崇禎九年宣慰司冉天麟奏庶孽天允謀奪¶
　爵土不遂擅兵戕殺下撫按察勘時蜀方憂盜大吏¶
　自顧不暇土官事多寢閣云¶
　　石砫¶
元置石砫軍民安撫使司¶
　石砫本漢牂牁郡地以石潼關砫蒲關而名後周置¶
<pb:KR2m0014_WYG_241-66b>¶
　施州唐改青江郡宋末置石砫安撫使元改石砫軍¶
　民府尋仍為安撫司¶
明太祖洪武八年改石砫安撫為宣撫司𨽻重慶府¶
　先是石砫安撫司馬克用遣其子付徳入朝至是改¶
　為宣撫既而宣慰馬應仁有罪應死貸謫戍宣徳五¶
　年帝念其祖克用嘗効力先朝命求其子孫之良者¶
　用之以應仁子鎮為宣撫¶
　　明史土司傳曰石砫地鄰酆都互争銀場成化十¶
<pb:KR2m0014_WYG_241-67a>¶
　　八年三月盜三百人入石砫殺宣撫馬澄及𨽻卒¶
　　二十餘人焚掠而去四川巡撫孫仁奏除其課閉¶
　　其洞仍移忠州臨江巡檢于酆都南賓里之姜池¶
　　以便防守從之¶
神宗萬厯二十二年石砫女土官覃氏行宣撫事¶
　時土吏馬邦聘謀奪其印與其黨馬斗斛等集衆數¶
　千圍覃氏縱火焚公私廬舎八十餘所殺掠一空覃¶
　氏奏言臣自從征疊茂擊賊大雪山皆著成勞今邦¶
<pb:KR2m0014_WYG_241-67b>¶
　聘無故䖍劉孤寡臣以未有朝命不敢出兵角勝請¶
　比先年楚金洞舎覃碧謀簒事與邦聘同就吏㑹次¶
　年楊應龍反播州覃與楊為姻而斗斛亦結應龍兩¶
　家觀望獄遂解¶
　　明史土司傳曰覃氏有智計性淫故與應龍通長¶
　　子千乘失愛暱次子千駟謂應龍可恃因聘其女¶
　　為千駟妻千駟入播同應龍反千乘襲馬氏爵應¶
　　調與酉陽冉御龍同征應龍應龍敗千駟伏誅而¶
<pb:KR2m0014_WYG_241-68a>¶
　　千乘為宣撫如故千乘卒妻秦良玉以功封夫人¶
熹宗天啓二年授石砫女土官秦良玉都督僉事充總¶
兵官¶
　良玉饒膽智善騎射兼通詞翰儀容嫻雅而馭下嚴¶
　峻戎伍肅然所部號白捍兵為逺近所憚先是萬厯¶
　時征播州㤗昌時援遼天啓時赴榆關及復崇慶援¶
　貴州屢建大功良玉初舉兵即以疏聞命封夫人至¶
　是復有是命崇禎三年奉詔勤王出家財濟餉帝優¶
<pb:KR2m0014_WYG_241-68b>¶
　詔褒羙召見平臺賜綵幣羊酒賦四詩旌其功七年¶
　歸自京師不復援𠞰專辦蜀賊二月賊陷䕫州圍太¶
　平良玉至乃走十三年敗羅汝才兵斬其魁東山虎¶
　又破之仙寺嶺奪汝才大纛擒其渠副塌天賊勢漸¶
　衰當是時督師楊嗣昌盡驅賊入川川撫邵㨗春提¶
　弱卒二萬守重慶所倚惟良玉及張令二軍十月張¶
　獻忠連破官軍令為賊所殪良玉趨救不克轉闘復¶
　敗所部三萬人畧盡乃單騎見捷春陳辦賊計既又¶
<pb:KR2m0014_WYG_241-69a>¶
　圖全蜀形勢上巡撫陳士竒巡按劉之勃皆不能用¶
　十七年春全蜀盡陷良玉約所部分兵守四境賊遍¶
　招土司獨無敢至石砫者後以壽終¶
　¶
　¶
　¶
　¶
　¶
<pb:KR2m0014_WYG_241-69b>¶
　¶
　¶
　¶
　¶
　¶
　¶
　¶
欽定續文獻通考卷二百四十一¶
