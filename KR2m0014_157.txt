# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:20.816216
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷一百五十七
<pb:KR2m0014_WYG_157-1a>¶
欽定四庫全書¶
欽定續文獻通考卷一百五十七¶
　經籍考¶
　　經(經解/)　(四書/)¶
宋史藝文志經解類五十八部七百五十三卷(不著録/者九部)¶
(一百四/十六卷)¶
遼金元三史不立藝文志散見各紀傳中¶
明史藝文志諸經類四十三部三十四卷四書類五十¶
<pb:KR2m0014_WYG_157-1b>¶
九部七百十二卷¶
宋¶
岳珂刋正九經三傳沿革例一卷¶
　珂字肅之號倦翁湯隂人居於嘉興鄂忠武王飛之¶
　孫敷文閣待制霖之子也官至户部侍郎淮東總領¶
　制置使¶
　　張萱曰宋相臺岳珂家塾刋本與九經總例相同¶
黄仲元四如講稿六卷¶
<pb:KR2m0014_WYG_157-2a>¶
　仲元字善甫號四如莆田人咸淳進士授國子監典¶
　簿不赴宋亡更名淵字天叟號韻鄉老人教授鄉里¶
　以終¶
六經奥論六卷¶
　舊題鄭樵撰樵字漁仲莆田人居夾漈山中因以為¶
　號紹興中以薦召對累官樞密院編修事蹟具宋史¶
　儒林傳¶
　　(臣/)等謹案是書内天文辨一條引及樵説稱夾漈¶
<pb:KR2m0014_WYG_157-2b>¶
　　先生論書一條引朱子語録且稱朱子之諡必非¶
　　樵所著也¶
明本排字九經直音(無卷/數)¶
　不著撰人名氏¶
　　(臣/)等謹案是書卷首題曰明本者宋時刋板多舉¶
　　其地之首一字如建本杭本之類此蓋明州所刋¶
　　本即今寧波府也¶
五經圖六卷¶
<pb:KR2m0014_WYG_157-3a>¶
　不著撰人名氏¶
元¶
熊朋來五經説七卷¶
　朋來字興可南昌人宋咸淳進士仕元為福清縣判¶
　官事蹟具元史儒林傳¶
　　陸元輔曰易説一卷詩書説一卷春秋說一卷三¶
　　禮說二卷大小戴記說一卷雜說一卷豫章自六¶
　　經以至篆韻揲法無不精究¶
<pb:KR2m0014_WYG_157-3b>¶
何異孫十一經問答五卷¶
　異孫里貫無攷¶
明¶
蔣悌生五經蠡測六卷¶
　悌生字叔仁福寧州人洪武初舉明經任本州訓導¶
周洪謨羣經疑辨録三卷¶
　洪謨字堯弼四川長寧人正統進士累官禮部尚書¶
　太子少保諡文安¶
<pb:KR2m0014_WYG_157-4a>¶
邵寶簡端録十二卷¶
　寳見春秋類¶
　　黄虞稷曰嘉靖四年應天巡撫吳廷舉上終養南¶
　　京禮部尚書邵寶簡端録學史二書以資啟沃詔¶
　　下有司¶
王崇慶五經心義(無卷/數)¶
　崇慶見易類¶
　　(臣/)等謹案崇慶解易曰議卦書曰說略詩曰衍義¶
<pb:KR2m0014_WYG_157-4b>¶
　　春秋曰斷義禮記曰訓釋共五卷統名曰心義云¶
王恕石渠意見四卷拾遺二卷補闕一卷¶
　恕見易類¶
陳深十三經解語四十七卷¶
　深見禮類¶
蔡汝楠説經劄記六卷¶
　汝楠字子木號白石德清人嘉靖進士累官南京工¶
　部侍郎明史文苑傳附見髙叔嗣傳中¶
<pb:KR2m0014_WYG_157-5a>¶
陳士元五經異文十一卷¶
　士元見易類¶
　　士元自序略曰漢初文字兼行篆𨽻後世易以今¶
　　文予讀十三經注疏及秦漢晉唐書所載經語有¶
　　與今文異者輒私識之輯十一卷¶
鄧元錫五經繹十五卷¶
　元錫字汝極南城人嘉靖舉人萬厯中以翰林待詔¶
　徴未至而卒事迹具明史儒林傳¶
<pb:KR2m0014_WYG_157-5b>¶
　　本傳略曰元錫之學淵源王守仁不盡宗其說時¶
　　心學盛行元錫力排之故生平博極羣書而要歸¶
　　於六經所著五經繹等書行世¶
朱睦㮮五經稽疑六卷¶
　睦㮮見春秋類¶
郝敬談經九卷¶
　敬見易類¶
周應賔九經考異十二卷附九經逸語一卷¶
<pb:KR2m0014_WYG_157-6a>¶
　應賔鄞縣人萬厯進士累官禮部尚書¶
　　(臣/)等謹案是書所謂九經者以五經四書合而為¶
　　九非古之所謂九經也¶
陳耀文經典稽疑二卷¶
　耀文字晦伯確山人萬厯進士官至按察司副使¶
吳繼仕七經圖七卷¶
　繼仕字公信徽州人¶
馮保經書音釋二卷¶
<pb:KR2m0014_WYG_157-6b>¶
　保字永亭號雙林深州人嘉靖中秉筆司禮太監隆¶
　慶及萬厯之初最用事事迹具明史宦官𫝊¶
孫鑛月峯評經十六卷¶
　鑛字文融號月峯萬厯進士官至南京兵部尚書¶
許順義六經三注粹抄(無卷/數)¶
　順義字如齋晉江人¶
五經纂註五卷¶
　舊題竟陵鍾惺纂註¶
<pb:KR2m0014_WYG_157-7a>¶
　　(臣/)等謹案是書刪節經文謬陋太甚當是書肆託¶
　　名之本¶
鄭鄤峚陽草堂說書七卷¶
　鄤號峚陽武進人天啟進士改庶吉士¶
冒起宗拙存堂經質二卷¶
　起宗字宗起如臯人崇禎進士¶
蔣鳴玉五經圭約(無卷/數)¶
　鳴玉字楚珍號中完金壇人崇禎進士官台州府推¶
<pb:KR2m0014_WYG_157-7b>¶
　官¶
陳世濬經髓七卷¶
　世濬字學元閩縣人¶
陳際泰五經讀五卷¶
　際泰見易類¶
山井鼎七經孟子考文補遺二百六卷¶
　井鼎日本國人書首題西條掌書記山井鼎撰¶
　　右經解¶
<pb:KR2m0014_WYG_157-8a>¶
宋¶
真徳秀四書集編二十六卷¶
　徳秀字希元浦城人慶元進士累官戸部尚書進資¶
　政殿學士諡文忠從祀孔子廟庭¶
　　劉才之序略曰西山所編中庸大學本之朱子集¶
　　註附以諸儒問辯間又斷以已意詳采精擇誠後¶
　　學所願見者已鋟之梓為衍其傳惟論孟二書闕¶
　　焉叩之庭聞則云已經㸃校但未編集是論孟固¶
<pb:KR2m0014_WYG_157-8b>¶
　　未嘗無成書也一旦論諸堂上學正劉樸谿承謂¶
　　讀書記中所載論孟與今所刋中庸大學凡例同¶
　　其他如文集衍義等書亦有可採摭者因勉其彚¶
　　集成書至是西山所編之四書為大全不惟有以¶
　　成西山㸃校之初志抑使天下學者得是書而讀¶
　　之皆曰自吾建學始庶知沿流而遡源夫豈小補云哉¶
或問小註三十六卷¶
　舊題朱子撰¶
<pb:KR2m0014_WYG_157-9a>¶
　　(臣/)等謹案是書宋以來皆不著録諸儒傳朱子之¶
　　學者亦無一人言及之康熙壬午始有陳彞則家¶
　　刻本稱名徐方廣所增註鄭任鑰又為重刋而附¶
　　以已説併作後序反覆力辨信為朱子書馬考載¶
　　朱子之言曰集註後來改定處多遂與或問不相¶
　　應又無工夫修得云云是或問尚未暇改何暇又¶
　　作小註殆近人所依託也¶
四書問目(無卷/數)¶
<pb:KR2m0014_WYG_157-9b>¶
　舊題考亭朱元晦先生講授門人雲莊劉鑰睦堂劉¶
　炳述記前有永樂壬寅其九世孫劉文序¶
　　(臣/)等謹案朱彞尊經義考劉鑰有四書集成劉炳¶
　　有四書問目並註已佚則問目獨出於炳不應兼¶
　　題鑰名又劉文序自述甞任豐城尉攷豐城縣志¶
　　載明一代典史六十三人亦無所謂建陽劉文殆¶
　　亦其後人所依託也¶
錢時四書管見十三卷¶
<pb:KR2m0014_WYG_157-10a>¶
　時見書類¶
　　朱彞尊曰錢氏四書管見有孝經而無孟子與朱¶
　　子所定四書不同¶
趙順孫四書纂疏二十六卷¶
　順孫字和仲號格菴縉雲人度宗時官資政殿大學¶
　士福建安撫使¶
　　順孫自序略曰朱子四書註釋其意精密其語簡¶
　　嚴渾然猶經也因編取朱子諸書及諸門人講解¶
<pb:KR2m0014_WYG_157-10b>¶
　　有可發明注意者悉彚注下以便觀省名曰纂疏¶
　　洪天錫序曰朱子於論孟既成集義又作詳説既¶
　　約其精者為集注又疏其所以去取之意為或問¶
　　其後集注日以精密而或問遂不復修文公自謂¶
　　集註乃集義之精一字稱輕等重不可增減格庵¶
　　趙公又取文公口授及門人私淑與集注相發明¶
　　者纂而疏之間以所聞附於後如援先儒與諸家¶
　　之説有隨文直解不以先後為髙下者有二說俱¶
<pb:KR2m0014_WYG_157-11a>¶
　　通終以前說為正者有二說相須其義始備不可¶
　　分先後者此纂疏所以有功於後學也¶
　　納喇性徳曰格庵趙氏四書纂疏共二十卷前有¶
　　清源洪天錫序而陵陽牟子才又分序之其書一¶
　　以朱子為歸不雜異論於大學中庸先之以章句¶
　　次以或問間以所聞附其後又以語録暨諸儒發¶
　　明大義者註其下於論語孟子則一本集註而采¶
　　或問集義詳説語録所載分註焉昔朱子之為章¶
<pb:KR2m0014_WYG_157-11b>¶
　　句也大學則宗程子㑹衆説而折其中中庸則以¶
　　已意分之復取石子重集解刪其繁名以輯略其為¶
　　集註也取二程張范二吕謝㳺楊侯尹十一家之¶
　　説輯為要義更名曰精義載更集義又本註疏㕘¶
　　説并會諸家之言為訓䝉口義更名曰詳説然後¶
　　約其精粹為集註而于集註章句之外記其所辯¶
　　論取舍之意别為或問若是其嚴密也朱子自言¶
　　集註如等上稱來無異不髙不低又言添減一字¶
<pb:KR2m0014_WYG_157-12a>¶
　　不得然學者非由集義詳說或問語録以觀其全無¶
　　由審章句集註之精粹則是書之有功于朱子多矣¶
　　黄溍作阡表曰公父少傅衛公雷師事考亭門人¶
　　滕先生璘授以尊所聞集公以得于家庭者溯考¶
　　亭之源委纂疏所由作也¶
元¶
劉因四書集義精要二十八卷¶
　因字夢吉號静修容城人至元中徴授承徳郎右贊¶
<pb:KR2m0014_WYG_157-12b>¶
　善大夫未幾辭歸再以集賢學士徴不起¶
四書辨疑十五卷¶
　　不著撰人名氏¶
　　(臣/)等謹案是書據蘇天爵安熙行狀蓋為寧晉陳¶
　　天祥所作朱彞尊經義考曰四書辨疑元人凡有¶
　　四家雲峯胡氏偃師陳氏黄巖陳成甫氏孟長文¶
　　氏成甫長文並浙人雲峯一宗朱子其為偃師陳¶
　　氏之書無疑所說當矣其稱偃師者元史稱陳天¶
<pb:KR2m0014_WYG_157-13a>¶
　　祥因兄祐仕河南自寧晉家洛陽嘗居偃師南山故也¶
胡炳文四書通二十六卷¶
　炳文見易類¶
　　炳文自序略曰四書通何為而作也懼夫讀者得¶
　　其詞未通其意也六經天地也四書行天之日月¶
　　也子朱子平生精力之所萃而堯舜禹湯文武周¶
　　孔顔曽思孟之心之所寄也其書推之極天地萬¶
　　物之奥而本之皆彞倫日用之懿也合之盡于至¶
<pb:KR2m0014_WYG_157-13b>¶
　　大而析之極于至細也言若至近而涵至永之味¶
　　事皆至實而該至妙之理學者非曲暢而旁通之¶
　　末易謂之窮理也余潛心五十餘年㑹其同而辨¶
　　其異㑹之庶不失其宗辨之庶不惑于似也余不¶
　　敢自謂能通朱子之意後之通者倘恕其僭而正¶
　　其所未是則余之所深冀也¶
　　鄧文原序略曰漢世定論經𫝊于白虎觀因名白¶
　　虎通漢末封司馬遷後為史通通之義尚矣新安¶
<pb:KR2m0014_WYG_157-14a>¶
　　雲峯胡先生之為四書通也悉取纂疏集成之戾¶
　　於朱子者刪而去之有所發揮者則附已說于後¶
　　如譜昭穆以正百世不遷之宗不使小宗得後大¶
　　宗者懼其亂也¶
　　(臣/)等謹案江南志曰餘干饒魯之學本出朱子而¶
　　說多牴牾炳文深正其非作四書通以發其未盡¶
　　之藴¶
張存中四書通證六卷¶
<pb:KR2m0014_WYG_157-14b>¶
　存中字徳庸新安人¶
　　胡炳文序略曰北方杜緱山有語孟旁通平水薛¶
　　夀之有四書引證皆失之太繁且各有未完處友¶
　　人張徳庸精加讐校刪宂而從簡去非而從是又¶
　　能完其所未完者合而名之曰四書通證以附余¶
　　四書通之後學者于余之通知四書用意之深于¶
　　通證知四書用事之審¶
　　存中自序略曰四書集註明理用事簡明為尚至¶
<pb:KR2m0014_WYG_157-15a>¶
　　集成而理晦矣胡雲峯去其晦而取其明則理通¶
　　矣今趙氏箋義出而事益繁存中不揆僭越去其¶
　　繁而存簡則事亦通矣¶
史伯璿四書管窺八卷¶
　伯璿字文璣温州平陽人¶
　　(臣/)等謹案志稱伯璿嗜學强記博通經史及諸子¶
　　百家之書著窺外編論諸經史天文地理古今制¶
　　度名物為學者傳誦又有四書管窺辨諸說之與¶
<pb:KR2m0014_WYG_157-15b>¶
　　朱子相悖者¶
許謙讀四書叢說四卷¶
　謙見書類¶
　　吳師道序曰許君師仁山金先生履祥仁山師魯¶
　　齊王先生栢從登北山何先生基之門北山則學¶
　　于勉齋黄公而得朱子之𫝊者也君上承淵源雖¶
　　見仁山甚晩而天資純敏妙理融于言表成説具¶
　　于胸中奥者白之約者暢之要者提之異者通之¶
<pb:KR2m0014_WYG_157-16a>¶
　　畫圖以形其妙析段以顯其義叢說一編其有禆¶
　　于集註也審矣¶
倪士毅重訂四書輯釋二十一卷¶
　士毅字仲宏歙縣人¶
　　汪克寛序曰紫陽集諸儒之大成作為集註章句¶
　　或問以惠後學而其詞渾然猶經于是真氏有集¶
　　義祝氏有附録蔡氏趙氏有集疏纂疏而吳氏集¶
　　成最晩出同郡定宇陳櫟雲峯胡炳文睹集成之¶
<pb:KR2m0014_WYG_157-16b>¶
　　書輾轉承誤莫知所擇乃各摭其精純刋繁補缺¶
　　定宇著四書發明雲峯著四書通而定宇晩年欲¶
　　合二書而一之未遂也友人道川倪氏實逰定宇¶
　　之門乃薈萃二家之說鳩僝精要考訂訛謬名曰¶
　　四書輯釋學者由是而求朱子之意則思過半矣¶
朱公遷四書通㫖六卷¶
　公遷見詩類¶
袁俊翁四書疑節十二卷¶
<pb:KR2m0014_WYG_157-17a>¶
　俊翁字敏齊袁州人¶
王充耘四書經疑貫通八卷¶
　充耘見尚書類¶
詹道傳四書纂箋二十八卷¶
　道傳臨川人始末無攷¶
明¶
四書大全三十六卷¶
　永樂十三年胡廣等奉勅撰¶
<pb:KR2m0014_WYG_157-17b>¶
蔡清四書䝉引十五卷¶
　清見易類¶
　　刁包曰自金谿迄姚江凡學其學者莫不厭薄朱¶
　　註肆意妄解其于四子書穿鑿決裂甚矣大全後¶
　　惟䝉引専以發明朱註為主朱註者四書功臣蒙¶
　　引又朱註功臣也¶
章一陽四書正學淵源十卷¶
　一陽號元江蘭谿人嘉靖中官漳州訓導¶
<pb:KR2m0014_WYG_157-18a>¶
　　蕭陽復序曰金華何文定先生雖後朱子生而口¶
　　傳心授得之勉齋自是而傳之王文憲金文安許¶
　　文懿僅二百年間四先生踵武相承凡四子書悉¶
　　為之闡㣲疏奥以翼朱註國朝採集大全書中湖¶
　　其源流所自謂非朱氏之適𫝊不可也元江裒而¶
　　輯之章分句釋以附于朱註而𫝊註益顯先生司¶
　　訓于漳紹乃祖楓山之家學殆聞四先生之風而¶
　　興起者乎¶
<pb:KR2m0014_WYG_157-18b>¶
劉剡四書通義二十卷¶
　剡字用章休寧人¶
鄭曉四書講意(無卷/數)¶
　曉見書類¶
吕柟四書因問六卷¶
　柟見易類¶
高拱問辨録十卷　日進直講五卷¶
　拱見春秋類¶
<pb:KR2m0014_WYG_157-19a>¶
薛應旂四書人物考四十卷¶
　應旂字仲常武進人嘉靖進士官至陜西按察司副使¶
孫慎行元晏齋困思鈔三卷¶
　慎行字聞斯武進人萬厯進士官至禮部尚書¶
葛寅亮四書湖南講九卷¶
　寅亮錢塘人萬厯進士¶
萬尚烈四書測六卷¶
　尚烈字思文南昌人¶
<pb:KR2m0014_WYG_157-19b>¶
毛尚忠四書㑹解十卷¶
　尚忠字子亮號誠庵嘉善人萬厯進士官至監察御¶
　史¶
沈守正四書説叢十七卷¶
　守正見詩類¶
鹿善繼四書説約(無卷/數)¶
　善繼字伯順定興人萬厯進士官至太常寺少卿¶
冦慎四書酌言三十一卷¶
<pb:KR2m0014_WYG_157-20a>¶
　慎字永修號禮亭同官人萬厯進士官至蘇州府知¶
　府¶
姚舜收四書疑問十一卷¶
　舜牧見易類¶
陳禹謨經籍異同三卷　經言枝指一百卷¶
　禹謨字錫元常熟人萬厯中由舉人官至四川按察¶
　司僉事¶
章世純四書留書六卷¶
<pb:KR2m0014_WYG_157-20b>¶
　世純字大力臨川人天啟舉人官至栁州府知府明¶
　史文苑𫝊附見艾南英𫝊中¶
魯論四書通義三十八卷¶
　論字孔壁號西麓江西新城人天啟中以貢生授潁¶
　州州同官至福州府同知¶
徐養元趙漁同編四書集二十八卷¶
　養元字長善漁字問源俱唐山人¶
陳仁錫四書考二十八卷　四書考異一卷¶
<pb:KR2m0014_WYG_157-21a>¶
　仁錫見易類¶
譚貞黙三經見聖編一百八十卷¶
　貞黙字梁生號掃庵嘉興人崇禎進士官至國子監¶
　祭酒¶
張自烈四書大全辨三十八卷附録六卷¶
　自烈字爾公宜春人崇禎末南京國子監生¶
　　陸元輔曰爾公以大全成于明初督促而成擇之¶
　　不詳故辨其異同實以存疑而已¶
<pb:KR2m0014_WYG_157-21b>¶
徐邦佐四書經學考十卷補遺一卷　陳鵬霄續考一¶
卷¶
　邦佐字孟起錢塘人鵬霄字天羽山隂人¶
陳際泰四書讀十卷¶
　際泰見易類¶
桑拱陽四書則(無卷/數)¶
　拱陽字暉升蒲州人崇禎舉人¶
喬中和圖書衍五卷¶
<pb:KR2m0014_WYG_157-22a>¶
　中和見易類¶
　　(臣/)等謹案是編為四書講義而名之為圖書衍者¶
　　凡四書所言皆以五行八卦配合之也¶
　　右四書¶
　¶
　¶
　¶
　¶
<pb:KR2m0014_WYG_157-22b>¶
　¶
　¶
　¶
　¶
　¶
　¶
　¶
欽定續文獻通考卷一百五十七¶
