# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:17.334276
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷二十二
<pb:KR2m0014_WYG_022-1a>¶
欽定四庫全書¶
欽定續文獻通考卷二十二¶
　征𣙜考¶
　　𣙜茶¶
宋寧宗慶元初除隆安縣茶課估錢¶
　初元豐開川秦茶場園户既輸二税又輸土産隆安¶
　縣園戸二税土産兼輸外又催理茶課估錢髙宗建¶
　炎元年立為額至是始除之¶
<pb:KR2m0014_WYG_022-1b>¶
六年詔四川産茶處嵗輸經總制頭子錢五千四十一¶
道有竒又科租錢三千一百四十道有竒¶
　先是孝宗淳熙四年七月嚴四川入畨茶禁五年六¶
　月減四川茶課十五萬餘緡六年九月四川置制使¶
　胡元質奏祖宗時蜀茶並許通商熙寧以後始從官¶
　𣙜當時課息嵗不過四十萬建炎軍興改法賣引比¶
　之熙寕已増五倍紹興十七年主管茶事官増立重¶
　額至二十五年臺諫論列始䝉蠲免當時鄭靄為都¶
<pb:KR2m0014_WYG_022-2a>¶
　大提舉奉行不䖍實未盡蠲前官所増逐戸納數又¶
　越二十餘年其間有産去額存者實無茶園止因零¶
　賣官司抑令承額而不得脱者似此之類每嵗預俵¶
　茶引於合同官場逐月督取張松為都大提舉日又¶
　計興洋諸場一嵗茶額直将茶引俵與園戸不問茶¶
　園盛衰不計茶貨有無止計所俵引數按月追取以¶
　致茶園百姓更加窮困乞行茶馬司将無茶之家並¶
　行停閣茶少額多之家即與減額詔命減放虚額凡¶
<pb:KR2m0014_WYG_022-2b>¶
　一百四萬三百斤有竒其引息及土産税銀共十五¶
　萬二千九百九十四貫有竒至是乃復有是詔¶
嘉泰元年五月除茶鹽賞錢¶
　至嘉定二年五月七年九月又除之八年二月蠲臨¶
　安府茶鹽賞錢十年五月又蠲茶鹽賞錢¶
三年八月置四川提舉茶馬二員分治茶馬事¶
　至十二月又命四川提舉茶馬通治茶馬¶
　　孝宗時吏部郎閻蒼舒陳茶馬之弊曰夷人不可¶
<pb:KR2m0014_WYG_022-3a>¶
　　一日無茶以生祖宗時一䭾茶易一上駟陜西諸¶
　　州嵗市馬二萬匹故嵗運茶二萬䭾今陜西未歸¶
　　版圖西和一郡嵗市馬三千匹耳而用陜西諸郡¶
　　二萬䭾之茶其價已十倍又不足而以銀絹紬及¶
　　楮幣附益之其茶既多夷人遂賤茶而貴銀絹紬¶
　　而茶司之權遂行于他司今巖昌四尺四寸下駟¶
　　一匹其價率用十䭾茶若其上駟則非銀絹不可¶
　　得祖宗時禁邊地賣茶極嚴自張松大弛永康茶¶
<pb:KR2m0014_WYG_022-3b>¶
　　之禁諸番因盡食永康細茶而巖昌之茶賤如泥¶
　　土且茶愈賤則得馬愈少猶未足道而因此利源¶
　　遂令洮岷疊巖之土畨深至腹心内郡此路一開¶
　　其憂無窮今後必支精好茶而漸損其數又嚴入¶
　　畨茶之禁則馬政漸舉而邊境亦安矣¶
　　(臣/)等謹按明邱濬謂自唐世回紇入貢以馬易茶¶
　　葢西北人嗜茶有自來矣西北人多嗜乳酪乳酪¶
　　滯膈而茶性通利能蕩滌之故雖不用於三代而¶
<pb:KR2m0014_WYG_022-4a>¶
　　用于唐不獨中國用之而外國亦莫不用焉宋人¶
　　所以始置茶馬司也¶
理宗端平間蠲新城茶租錢¶
　先是光宗紹熙四年八月蠲紹興丁鹽茶租錢八萬¶
　二千餘緡至是陳政為新城令民困于茶租錢政請¶
　於朝特蠲二千八百貫不强其所無以紓民力¶
金世宗大定十六年十二月定榷場香茶罪賞格¶
　金代茶自宋人嵗供之外皆貿易於宋界之𣙜場至¶
<pb:KR2m0014_WYG_022-4b>¶
　是以多私販乃更定罪賞格¶
章宗承安三年八月命設官制茶¶
　時以茶為費國用而資敵遂命設官製之以尚書省¶
　令史承徳郎劉成往河南視官造者以不親嘗其味¶
　但採民言謂為温桑實非茶也還白帝帝以為不幹¶
　杖七十罷之¶
四年三月命淄宻寕海蔡州各置一坊造茶¶
　依南方例毎斤為袋直六百文以商旅猝未販運命¶
<pb:KR2m0014_WYG_022-5a>¶
　山東河北四路轉運司以各路户口均其袋數付各¶
　司縣鬻之買引者納錢及折物各從其便¶
　　金史賈鉉傳曰鉉改左司諫上書論山東採茶事¶
　　言茶樹隨山皆有一切䕶邏已奪民利因而以揀¶
　　茶樹執誣小民嚇取貨賂宜嚴禁止仍令按察司¶
　　約束從之¶
五月定山東人戸造賣私茶比煎礬例罪徒二年¶
泰和二年二月去造土茶律¶
<pb:KR2m0014_WYG_022-5b>¶
四年禁諸路樁配食茶併減茶價¶
　帝謂宰臣曰朕嘗新茶味雖不嘉亦豈不可食也比¶
　令近侍察之乃知山東河北四路悉樁配於人既曰¶
　強民宜抵以罪此舉未知運司與縣官孰為之所屬¶
　按察司亦當坐罪自今其令每袋價減三百文至來¶
　年四月不售雖腐敗無傷也¶
五年春罷造茶坊¶
　至三月又諭省臣曰今雖不造茶其勿伐茶樹其地¶
<pb:KR2m0014_WYG_022-6a>¶
　則恣民耕樵次年令河南茶樹槁者補植之¶
六年十一月定食茶制¶
　尚書省奏茶者飲食之餘非必用之物比嵗上下競¶
　啜農民尤甚市井茶肆相屬商旅多以絲絹易茶嵗¶
　費不下百萬是以有用之物而易無用之物若不禁¶
　恐耗財彌甚遂命七品以上官其家方許食茶仍不¶
　得賣及饋獻不應留者以斤兩立罪賞至七年正月¶
　更定食茶制¶
<pb:KR2m0014_WYG_022-6b>¶
八年七月令以鹽及雜物博易宋茶¶
　言事者以茶乃宋土草芽而易中國絲綿錦絹有益¶
　之物不可也國家之鹽貨出于鹵水嵗取不竭可令¶
　易茶省臣以為所易不廣遂奏令兼以雜物博易¶
宣宗元光二年三月復定茶禁¶
　省臣以國蹙財竭奏曰金幣錢榖世不可一日闕者¶
　也茶本出于宋地非飲食之急而自昔商賈以金帛¶
　易之是徒耗也泰和間嘗禁止之後以宋人求和乃¶
<pb:KR2m0014_WYG_022-7a>¶
　罷兵興以來復舉行之然犯者不少衰而邊民又窺¶
　利越境私易恐因泄軍情或盜賊入境令河南陜西¶
　凡五千餘郡郡日食茶率二十袋袋直銀二兩是一¶
　嵗之中妄費民銀三十餘萬也奈何以吾有用之貨¶
　而資敵乎乃制親王公主及見任五品以上官素蓄¶
　者存之禁不得賣餽餘人並禁之犯者徒五年告者¶
　賞寳泉一萬貫¶
　　(臣/)等謹按茶價承安四年毎袋價六百文泰和四¶
<pb:KR2m0014_WYG_022-7b>¶
　　年減三百文是後無考至是省臣奏每袋銀二兩¶
　　當國蹙財竭之際不應遽増如是之多且上云五¶
　　十餘郡郡日食茶二十袋合五十餘郡計之毎日¶
　　當食一千餘袋合一嵗三百六十日計之毎嵗當¶
　　食三十六萬餘袋毎袋二兩則毎嵗當費銀七十¶
　　二萬餘兩不應僅費三十餘萬也二兩疑即一兩¶
　　之訛時軍旅倥偬故其價與承安泰和稍不同耳¶
元世祖至元五年𣙜成都茶¶
<pb:KR2m0014_WYG_022-8a>¶
　用運使白賡言𣙜成都茶于京兆鞏昌置局發賣私¶
　自採賣者其罪與私鹽同至六年七月立西蜀四川¶
　監𣙜茶場使司八年九月詔以四川民力困敝免茶¶
　鹽等課税仍𠡠有司自今有言茶鹽之利者以違制¶
　論¶
　　元史張廷瑞傳曰先是官買蜀茶増價鬻於羌人¶
　　以為患張廷瑞為諸蠻夷部宣慰使更變引法使¶
　　每引納二緡而付文劵與民聴其自市于羌羌蜀¶
<pb:KR2m0014_WYG_022-8b>¶
　　便之¶
十二年𣙜江西茶¶
　時既平宋用左丞吕文煥言𣙜江西茶以宋㑹五十¶
　貫準中統鈔一貫¶
十三年定長引短引之法以三分取一¶
　長引毎引茶一百二十斤收鈔五錢四分二釐八毫¶
　短引茶九十斤收鈔四錢二分八毫是嵗徴一千二¶
　百餘錠十四年取三分之半増至二千三百餘錠十¶
<pb:KR2m0014_WYG_022-9a>¶
　五年長引収鈔一兩八分五厘六毫短引八錢四分¶
　五釐六毫増至六千六百餘錠十七年除長引專用¶
　短引毎引収鈔二兩四錢五分草茶毎引収鈔二兩¶
　二錢四分至十八年増額至二萬四千錠¶
十四年正月置江淮𣙜茶都轉運使司¶
　至十六年四月立江西𣙜茶運司十七年置𣙜茶都¶
　轉運司于江州總江淮荆湖福建之税二十五年二¶
　月改江西茶運司為都轉運使司¶
<pb:KR2m0014_WYG_022-9b>¶
　　(臣/)等謹按元典章二十五年三月中書省奏茶運¶
　　司改都轉運司所辦課程浩大乞降條畫一所辦¶
　　茶課依茶引事理一運茶綱船官司不得拘運官¶
　　物一運茶河道盡行拔去樁橛一賣畢舊引依限¶
　　繳納一諸色人等毋許妄行煽惑沮壊茶課一經¶
　　過使臣等不得將催辦課程騎坐馬匹及販茶車¶
　　船頭匹奪取走遞一舊來茶園諸人不得斫損一¶
　　諸色人等毋許圖利聚黨恃勢匿税一所差勾當¶
<pb:KR2m0014_WYG_022-10a>¶
　　之人以慎行止有家産無過犯者充之一辦課行¶
　　茶地頗廣逺如差巡查勾當不得夾帶取罪一提¶
　　㸃辦課依例用管民正官一所辦課程依原額并¶
　　増羡盡實納官毋許欺隠如有虧兑勒令賠償更¶
　　治其罪一䝉古軍人等毋得非理于茶肆索取飲¶
　　食杯酒等物凡十餘條與中統二年六月恢辦鹽¶
　　法課程大約相同云¶
　　又按邱濬謂至元十七年置榷茶都轉運司其時¶
<pb:KR2m0014_WYG_022-10b>¶
　　有末茶有葉茶唐宋用茶皆以細末製為餅片至¶
　　臨用而碾之盧仝詩所謂首閲月團范仲淹詩所¶
　　謂碾畔塵飛是也元猶有末茶之說今則閩廣之¶
　　地間用末茶若葉茶之用遍天下幾不復知有末¶
　　茶矣¶
十八年定販茶據批引例¶
　客旅興販茶貨納正課鈔出給公據前往所指山場¶
　裝茶出山齎據赴司繳納給引齎引隨茶驗引發賣¶
<pb:KR2m0014_WYG_022-11a>¶
　畢三日内限赴所在官司批納引目違匿者杖六十¶
　因而轉用或改抹字號或増添夹帯斤重及引不隨¶
　茶者並同私茶法¶
十九年命江南茶課官為置局¶
　是年二月饒州總管姚文龍言江南財賦嵗可辦鈔¶
　五十萬錠詔以文龍為江西道宣慰司兼措置茶法¶
　至是置局令官賣引通行貨賣嵗終増二萬錠¶
二十一年六月革抑配茶課増茶引價¶
<pb:KR2m0014_WYG_022-11b>¶
　轉運司言各處食茶課程抑配於民非便於是革之¶
　而以其所革之數於正課每引増一兩五分通為三¶
　兩五錢至二十三年三月又以𣙜茶提舉李起南言¶
　江南茶每引増為五兩因即令起南為轉運使是年¶
　徴四萬錠至二十六年又從丞相僧格議每引増為¶
　十兩¶
　　(臣/)等謹按元典章自宋以来别無食茶課額至元¶
　　十七年運司盧世榮剏立門攤食茶課程不問有¶
<pb:KR2m0014_WYG_022-12a>¶
　　無産茶之處一槩樁配百姓凡一千三百六十餘¶
　　錠每嵗添搭入額十九年考較作八千六百錠二¶
　　十年江州𣙜茶都轉運使言若每年納賣三十五¶
　　萬引草茶一引元價二兩二錢四分者増為三兩¶
　　三錢三分末茶二兩四錢九分者増為三兩五錢¶
　　計辦鈔二萬四千錠并販茶課四千錠共二萬八¶
　　千殊過于世榮之數却將食茶革去庶百姓不擾¶
　　課額亦不虧從之葢是時雖免樁配之害而課額¶
<pb:KR2m0014_WYG_022-12b>¶
　　則逓年増多矣又草茶増一兩九分末茶増一兩¶
　　一分而志云毎引増一兩五分葢并兩引而通計¶
　　之也但謂増一兩五分通為三兩五錢則與典章¶
　　不合耳¶
二十四年五月重定私茶罪¶
　先是命私茶同私鹽法科㫁至是定但犯私茶者杖¶
　七十茶一半没官一半付告人充賞應捕人亦同茶¶
　園磨戸犯者及運茶車船主知情夾帶亦與同罪有¶
<pb:KR2m0014_WYG_022-13a>¶
　司禁治不嚴致私茶生發罪及官吏茶過批騐去處¶
　不批騐者杖七十其偽造茶引者斬家産付告人充¶
　賞諸私茶非私自入山採者不從斷沒法¶
九月禁阻撓江南茶課¶
　至二十六年八月又詔兩淮兩浙都轉運使司及江¶
　西𣙜茶都轉運使諸人毋得阻辦課三十年正月又¶
　申嚴之¶
三十年改江南茶法¶
<pb:KR2m0014_WYG_022-13b>¶
　先是有常湖平江等處𣙜茶提舉司二十三年二月¶
　復立岳鄂常徳潭州静江等提舉司二十七年二月¶
　復立南康興國提舉司至是凡管茶提舉司一十六¶
　所罷其課少者五所併入附近提舉司茶引之外又¶
　有茶由以給賣零茶者初每由茶九斤收鈔一兩至¶
　是三斤至三十斤分為十等隨處批引局同每引收¶
　鈔一錢¶
　　元典章曰是年九月中書省奏茶由局事應依二¶
<pb:KR2m0014_WYG_022-14a>¶
　　十九年實辦之數不失元額令産茶之地有茶樹¶
　　之家多寡均辦所司隨地租門攤一年兩次催歛¶
　　起解既已抱納聴民自便不得因而將無文引茶¶
　　貨偷販出境如告發到官即同私茶斷沒如客旅¶
　　齎據詣茶户造茶依例辦課或外方客人齎有引¶
　　茶貨入境聴從貨賣¶
　　(臣/)等謹按𣙜茶十六提舉司曰杭州曰寧國曰龍¶
　　興曰建寧曰廬州曰岳州曰鄂州曰常州曰湖州曰潭¶
<pb:KR2m0014_WYG_022-14b>¶
　　州曰静江曰臨江曰平江曰興國曰常徳府曰古¶
　　田建安等處亦詳見元典章¶
成宗元貞元年正月增江南茶課¶
　時有獻利者言舊法江南茶商至江北者又稅之其¶
　在江南賣者亦宜加稅如江北之制於是朝議復増¶
　江南課三千錠而弗稅二月以其數添入江西榷茶¶
　都轉運司稅額是年凡徴八萬三千錠¶
大徳元年四月命優恤茶户¶
<pb:KR2m0014_WYG_022-15a>¶
九月令斷沒私茶鹽錢運司依例結課¶
七年八月申定販賣私茶罪¶
　凡茶園磨户但有買茶客旅須騐所齎引據依數發¶
　賣如不騐由引夾帯多賣買賣之人同私茶罪若告¶
　捕得實依例賞給提調正官及首領官吏等比鹽官¶
　加等治罪¶
武宗至大元年以龍興瑞州為皇太后湯沐邑其茶課¶
入徽政院¶
<pb:KR2m0014_WYG_022-15b>¶
仁宗皇慶元年二月遣官同江西江浙省整治茶鹽法¶
二年七月置榷茶批騐所并茶由局官¶
　自至大四年增茶額至一十七萬一千三百三十一¶
　錠至是更定江南茶法又增至一十九萬二千八百¶
　六十六錠¶
延祐五年十一月敕江西茶運司嵗課以二十五萬錠¶
為額¶
　用江南茶副克爾格木穆言立減引添課之法毎引增¶
<pb:KR2m0014_WYG_022-16a>¶
　稅為一十二兩五錢通辦鈔二十五萬錠至七年遂¶
　增至二十八萬九千二百一十一錠¶
　　(臣/)等謹按元茶課初平宋時所徴止一千二百餘¶
　　錠自後厯年遞增遂至二十八萬九千餘錠視元¶
　　額幾及三百倍此食貨志所以云元之茶課由約¶
　　而博也¶
六年七月詔諭江西官吏豪民毋阻撓茶課¶
　命江西諸處茶課增羡盡實入官諸人不得阻壊所¶
<pb:KR2m0014_WYG_022-16b>¶
　在官司毋將運茶船隻拘運官物官吏等亦不得樁¶
　配百姓作弊¶
十月命有司追理茶錢¶
　浙江行省言茶司强差無俸司吏恣意勾擾害及良¶
　民自後民間告欠茶錢乞令有司追理立案以備照¶
　刷庶革濫擾之弊部議著為例¶
文宗天厯二年罷𣙜茶司¶
　先是延祐六年鄧文原為江東道亷訪司徽寧國廣¶
<pb:KR2m0014_WYG_022-17a>¶
　徳三郡嵗入茶課鈔三千錠後增至十八萬錠竭山¶
　谷所産不能充其半餘皆鑿空取之民間嵗以為常¶
　轉運司官動以犯法誣民又得專制有司凡五品官¶
　以下皆杖决州縣莫敢如何文原請罷其專司俾州¶
　縣領之不報英宗至治二年地震詔議弭灾文原為¶
　集賢直學士申請罷𣙜茶轉運司又不報至是始罷¶
　𣙜司而歸諸州縣其嵗徴之數與延祐同¶
順帝元統元年十一月復立江西湖廣江浙河南𣙜茶¶
<pb:KR2m0014_WYG_022-17b>¶
運司¶
　　元史食貨志曰文宗至順之後𣙜茶事無籍可考¶
　　他如范殿帥茶西畨大葉茶建寧胯茶亦無從知¶
　　其始末故皆不著¶
至元二年添印江西茶由¶
　從茶運司同知萬家閭言也户部定擬江西嵗辦公¶
　據十萬道引一百萬計鈔二十八萬九千二百餘錠¶
　茶引便於商販而山塲小民全憑茶由為照嵗辦茶¶
<pb:KR2m0014_WYG_022-18a>¶
　由一千三百八萬五千二百八十九斤每斤一錢一¶
　分一釐一毫二絲計鈔五千八百一十六錠七兩四¶
　錢一分減引二萬三千二百六十四張茶引一張造¶
　茶九十斤納官課十二兩五錢如於茶由量添二分¶
　計二百六十一萬七千五十八斤每斤添收鈔一錢¶
　三分八釐八毫八絲計鈔七千二百六十九錠七兩¶
　積出餘零鈔數官課無虧而便於民用命如所擬行¶
　之¶
<pb:KR2m0014_WYG_022-18b>¶
至正二年申定江州給付據引之制¶
　先是江州設立𣙜茶都轉運司於各路出茶之地設¶
　立提舉司七處專任㪚據賣引規辦國課每年十二¶
　月初差人勾集各處提舉司官吏關領次年據引旬¶
　月之間司官不能偕聚吏貼需求各滿所欲方能給¶
　付據引及還夲司春月已過方欲㸃對給散又有分¶
　司官吏到處騐户㪚據賣引每引十張除正納官課¶
　一百二十五兩外又取中統鈔二十五兩名為搭頭¶
<pb:KR2m0014_WYG_022-19a>¶
　事例錢以為分司官吏饋贐之資及茶戸得據還家¶
　已及五六月又存留茶引二三千本以茶户消乏為¶
　名轉賣與新興之户每據又多取中統鈔二十五兩¶
　上下分𣲖各為已私茶户得據在手碾磨方興吏卒¶
　踵門催併初限是時茶未發賣無從得錢充裕之家¶
　必須别行措辦其力薄者例被拘監至典鬻家私以¶
　應官限及終限不能足備上司𦂳併重復勾追非法¶
　苦楚茶戸日見消乏至是李宏陳言江州茶司據引¶
<pb:KR2m0014_WYG_022-19b>¶
　不便請申明舊制毎嵗正月運司盡将據引給付提¶
　舉司隨時𣲖㪚無得停留在庫多收分例妨誤造茶¶
　時月如有過期别行定罪仍不許運司分司自行㪚¶
　賣據引違者從肅政㢘訪司依例糾治詔如所言行¶
　之¶
明太祖辛丑嵗二月始立茶法¶
　中書省議𣙜茶之法厯代資之以充國用今疆宇日¶
　廣民物滋盛懋遷頗衆而茶法未行惟興安等處舊¶
<pb:KR2m0014_WYG_022-20a>¶
　有課額其他産茶郡縣正冝立法征之乃定制官給¶
　茶引付産茶府州縣凡商人買茶具數赴官納錢請¶
　引方許出境貨賣每引茶百斤不及引者謂之畸零¶
　别置由帖付之仍量地逺近定以程限於經過地方¶
　執照若茶無由引及茶引相離者聼人告捕又於寧¶
　安府及溧水州置茶局批騐引由秤較茶貨有茶引¶
　不相當或有餘茶者並聼執問賣茶畢即以原給引¶
　由赴所在官司投繳府州縣各委官一員掌其事茶¶
<pb:KR2m0014_WYG_022-20b>¶
　引每一道初定納錢二百文後定納錢一千文照茶¶
　一百斤由一道納錢六百文照茶六十斤諸人但犯¶
　私茶與私鹽法一體治罪如賣茶畢停藏原引不即¶
　繳納及将已批騐截角退引入山影射照茶者並同¶
　私茶論山園茶主将茶賣與無引由客興販者初犯¶
　笞三十仍追原價沒官再犯笞五十三犯杖八十倍¶
　追原價沒官客商販茶經批騐所須依例批騐将引¶
　由截角别無夹帯方許放行違越者笞二十其偽造¶
<pb:KR2m0014_WYG_022-21a>¶
　茶引者死籍沒家産告捕人賞銀二十兩凡賣茶之¶
　處赴宣課司依例三十分抽一分芽茶葉茶各騐價¶
　納課販茶不拘地方¶
洪武三年命以茶給河州軍¶
　時寗正為河州衛指揮使上言西民轉粟餉軍甚勞¶
　而茶布可易粟請以茶布給軍令自相貿易省輓運¶
　之苦詔從其請¶
四年十二月令採漢中茶以易馬¶
<pb:KR2m0014_WYG_022-21b>¶
　户部言陜西漢中府金州石泉漢隂平利西鄉諸處¶
　茶園共四十五頃七十二畆茶八十六萬四千五十¶
　八株每十株官取一其民所收茶官給直買之無主¶
　者令守城軍士薅培及時採取以十分為率官取其¶
　八軍取其二每五十斤為一包二包為一引令有司¶
　收貯於西畨易馬從之¶
五年二月置四川茶鹽都轉運司¶
　四川産巴茶凡四百七十七處茶二百三十八萬六¶
<pb:KR2m0014_WYG_022-22a>¶
　千九百四十三株茶户三百一十五是月户部奏定¶
　為制每十株官取其一徵茶二兩其無主者令人薅¶
　種以十分為率官取其八嵗得茶一萬九千二百八¶
　十斤令有司收貯以易畨馬并置都轉運司及茶馬¶
　司等官至十二月都轉運司言碉門永寧筠連諸處¶
　所産茶名剪刀粗葉惟西畨夷獠用之自昔商販未¶
　嘗出境既非茶馬司巴茶之比宜别立茶局徵其税¶
　易紅纓氊衫米布椒蠟可資國用其居民所收之茶¶
<pb:KR2m0014_WYG_022-22b>¶
　亦冝依江南茶法於所在官司給引販賣於是設茶¶
　局五永寧一曰界首鎮雅州一曰碉門成都三曰灌¶
　州安州筠連州共嵗收九十一萬六千三百八十斤¶
　既收則徵其什一於官至六年八月從四川按察司¶
　僉事鄭思先言開達巴三州之茶自漢中運至秦州¶
　道逺難致人力多困即令漢中收貯漸次運之七年¶
　十一月罷四川茶鹽運司十九年正月罷永寧茶馬¶
　司至英宗正統八年裁筠連茶課司¶
<pb:KR2m0014_WYG_022-23a>¶
置秦州茶馬司設司令丞官¶
　至七年十月置河州茶馬司官制與秦州同外又有¶
　洮州茶馬司十六年七月罷以河州茶馬司總之三¶
　十年四月改秦州茶馬司為西寧茶馬司遷其治於¶
　西寧永樂九年復設洮州茶馬司十一年五月又設¶
　甘肅茶馬司於陕西行都司地正統八年裁嘉靖四¶
　十二年復設¶
　　(臣/)等謹按明代茶課惟川陕為最重其他産茶之¶
<pb:KR2m0014_WYG_022-23b>¶
　　地南直𨽻則常廬池徽浙江則湖嚴衢紹江西則¶
　　南昌饒州南康九江吉安湖廣則武昌荆州長沙¶
　　寳慶而四川尚有成都重慶嘉定䕫瀘皆有常課¶
十一年七月遣光禄寺少卿徐英以茶紙等徃罕東市¶
馬¶
十六年八月定永寧以茶易馬之價¶
　先是河州茶馬司定例凡上馬一匹給茶四十斤中¶
　三十斤下二十斤至是命永寧如河州之例至十七¶
<pb:KR2m0014_WYG_022-24a>¶
　年五月又定烏撤烏䝉東川芒部馬一匹給茶一百¶
　斤¶
二十一年正月命四川巖州立茶倉易畨馬¶
　禮部主事髙惟寧自長河西魚通寧逺等處還言畨¶
　民所處老思岡之地土瘠人繁每販碉門烏茶等博¶
　易羌貨以贍其生乞許天全六畨招討司八鄉之民¶
　悉免徭役專蒸烏茶運至巖州置倉收貯以易畨馬¶
　比之雅州易馬其利倍之且於打箭爐原易馬處相¶
<pb:KR2m0014_WYG_022-24b>¶
　去甚近而價増於彼則畨民如蟻慕羶歸市必衆巖¶
　州既立倉易馬則畨民運茶出境倍收其税其餘貨¶
　物至者必多從之明年六月巖州衛奏每嵗長河西¶
　諸處畨商以馬易茶其路由巖州經黎州始達雅州¶
　茶馬司定價每馬一匹給茶一千八百斤令碉州茶¶
　課司支給不惟畨商徃復路逺實亦給茶太多乞量¶
　減馬價将碉門茶課司所貯茶運至巖州設茶馬司¶
　馬至則騐其髙下以茶給之詔茶馬司仍舊惟定其¶
<pb:KR2m0014_WYG_022-25a>¶
　價上馬一匹茶一百二十斤中七十斤駒五十斤畨¶
　商有不願者聴¶
又命川茶聴民自採¶
　四川布政司奏川中産茶曩者西畨諸羌以毛布毛¶
　纓之類相與貿易故嵗課不虧近頒定課額立倉収¶
　貯専用市馬民不敢私採毎嵗課程民皆賠納乞仍¶
　令民間採摘與羌人交易非惟民得其便亦且官課¶
　不虧報可¶
<pb:KR2m0014_WYG_022-25b>¶
二十五年五月河州畨族獻馬以茶給之¶
　尚膳太監而聶等至河州以敕諭台必里諸畨族皆¶
　感恩意争出馬以獻于是得馬萬三百四十餘匹以¶
　茶三十餘萬斤給之諸族大悦聶遣使入奏命以馬¶
　分給河南山西陜西衛所騎士¶
三十年二月命官軍巡察松潘等處私茶出境¶
　敕右軍都督府曰朶甘烏思藏長河西一帶西畨自¶
　昔以馬入中國易茶邇因私茶出境互市者少馬日¶
<pb:KR2m0014_WYG_022-26a>¶
　貴而茶日賤漸啟畨人玩侮之心即檄秦蜀二府發¶
　都司官軍於松潘碉門黎雅河北臨洮及入西畨關¶
　口廵察私茶之出境者至三月又遣駙馬都尉謝達¶
　諭蜀王椿命布政司都司嚴為防禦又敕兵部以禁¶
　約事冝諭川陕衛所及西畨¶
四月命署僉都御史鄧文鏗劉觀景清徃川陕譏察私¶
茶¶
　　(臣/)等謹按王圻續通考載永樂十三年差御史三¶
<pb:KR2m0014_WYG_022-26b>¶
　　員廵督陕西茶馬明史食貨志因而述之考實録¶
　　及㑹典並無其事蓋圻悞以洪武三十年為永樂¶
　　十三年又所謂三御史者即鄧文鏗等三人也文¶
　　鏗志亦訛作文鑑¶
六月駙馬都尉歐陽倫坐販私茶賜死¶
　時嚴禁私販有以巴茶私出境者寘以重法倫在陕¶
　西倚勢暴横令布政司檄所屬偹車載茶徃河州家¶
　人周保因索車至五十輛蘭縣河橋廵檢司吏不堪¶
<pb:KR2m0014_WYG_022-27a>¶
　捶辱以事聞帝大怒以布政司官不言并倫賜死保¶
　等皆伏誅茶貨沒官以河橋吏能不避權貴遣使齎¶
　敕嘉勞之¶
七月聼四川等處納米易茶¶
　時遣人按視川陕茶園因命陕西漢中以茶易馬四¶
　川松茂之茶與陕西同其碉門黎雅則聼啇人納米¶
　市易次年四月又令四川成都重慶保寧三府及播¶
　州宣慰司各置倉貯茶以待客啇納米中買及與西¶
<pb:KR2m0014_WYG_022-27b>¶
　畨易馬各設官掌之¶
　　明史食貨志曰明制有官茶有啇茶貯邊易馬官¶
　　茶間徴課鈔啇茶輸課畧如鹽制太祖設茶司定¶
　　税額陕西二萬六千斤四川一百萬斤自碉門黎¶
　　雅抵朶甘烏思藏行茶之地五千餘里山後歸徳¶
　　諸州西方諸部落無不以馬售者¶
是年始月遣行人於陕西河州臨洮四川碉門黎雅等¶
處省諭把隘關口禁約私茶出境¶
<pb:KR2m0014_WYG_022-28a>¶
成祖永樂三年二月弛畨啇夹帶茶禁¶
　四川布政司言諸畨以馬易茶例禁夹帯私茶布帛¶
　青紙等物出關今畨啇徃徃以他貨易布帛有司遵¶
　例慮杜絶逺人帝曰邊闗立互市所以資國用来逺¶
　人也其聼之¶
四年停止茶馬金牌¶
　洪武初令陕西洮州河州西寧各茶馬司收貯官茶¶
　每三年一次遣在京官選調邊軍齎捧金牌信符徃¶
<pb:KR2m0014_WYG_022-28b>¶
　附近畨族将運去茶易馬給與邊軍騎&KR0757;嘗命曹國¶
　公李景隆齎入畨與諸畨要約篆文上曰皇帝聖㫖¶
　左曰合當差發右曰不信者斬凡四十一面洮州火¶
　把藏思囊日等族牌四面納馬二千五十匹河州必¶
　里衛西畨二十六族牌二十一面納馬七千七百五¶
　匹西寧曲先阿端罕東安定四衛巴哇申中申藏等¶
　族牌十六面納馬三千五十匹下號金牌降諸畨上¶
　號藏内府以為契三嵗一遣官合符其通道有二一¶
<pb:KR2m0014_WYG_022-29a>¶
　出河州一出碉門至是停止金牌至宣徳時復給之¶
　未幾畨人為北狄所侵掠徙居内地金牌㪚失而茶¶
　司亦以茶少止以漢中茶易馬且不給金牌聼其以¶
　馬入貢而已¶
七年正月嚴邊闗茶禁¶
　初帝懐柔逺人逓増茶斤由是市馬者多而茶禁少¶
　弛碉門茶馬司用茶八萬三千五十斤僅易馬七十¶
　匹又多瘦損故有是命¶
<pb:KR2m0014_WYG_022-29b>¶
十年七月免四川通江縣茶課¶
　凡三百七十萬四千四百斤有竒以貧民嵗輸不足¶
　故也至十一年二月什邡縣言縣民自五年至十年¶
　虧官茶十六萬六百五斤乞折輸鈔帝諭户部曰此¶
　因近嵗役民伐木妨其採辦如又令納鈔民何以堪¶
　况蕞爾小邑虧以萬計累年所負取償一時有司逼¶
　廹之必冇鬻田産子女以免責者其悉蠲之至宣徳¶
　五年九月天全六畨招討司奏舊額嵗辦烏茶五萬¶
<pb:KR2m0014_WYG_022-30a>¶
　斤二年一次運赴碉門茶馬司易馬今户部再令辦¶
　芽茶二千二百斤山深地瘠茶多枯死難以採辦乞¶
　減其數帝曰邊民當寛以撫之止令辦芽茶其烏茶¶
　悉免十月知縣蒋永亨言宣徳二年筠連茶課已收¶
　二萬五百五十斤為蠻民燒毁令茶户賠納尚欠二¶
　千三百餘斤今訴貧難乞蠲免帝以茶已納官豈可¶
　復徴邊民宜恤其悉免之又四川江安縣茶户訴舊¶
　有茶八萬餘株年深枯朽户丁亦多死亡今存者皆¶
<pb:KR2m0014_WYG_022-30b>¶
　給役於官無力培植積欠茶課責徴日急乞賜減免¶
　并除雜役專辦茶課命悉免之至景㤗元年十二月¶
　免四川筠連及永寧等處失收茶課以被刼擾故也¶
十月令四川江安縣茶課折收鈔¶
　至正統四年又令播州宣慰使司茶倉其茶課折收¶
　鈔八年令筠連髙珙冝賔等縣茶課每斤折鈔一貫¶
　景泰二年十一月筠連髙珙以民不便復改徴茶成¶
　化二年十一月巡撫副都御史李浩奏貴州所屬嵗¶
<pb:KR2m0014_WYG_022-31a>¶
　辦官抽芽茶所收者多不堪用請自今應輸者收鈔¶
　貫部議行之¶
十三年二月仍許四川畨人以馬易茶¶
　自洪武三十年以私販者多申嚴西畨茶禁至是長¶
　河西魚通寕逺等處軍民宣慰司言西畨無他土産¶
　惟以馬易茶為業近年禁約之後生理甚艱乞仍開¶
　中庶幾民有所養從之¶
　　大學衍義補曰産茶之地江南最多皆無𣙜法獨¶
<pb:KR2m0014_WYG_022-31b>¶
　　於川陜禁法甚嚴葢為市馬故也夫以中國無用¶
　　之茶而易外夷有用之馬雖曰取茶于民然因是¶
　　可得馬以為民衛視山東河南養馬之役固已輕¶
　　矣但愚民無識怨讟易生又其地素貧而易變惟¶
　　在司國計者能調停而優待之俾兩得其便一方¶
　　之民不勝幸甚¶
仁宗洪熙元年以四川積茶折官俸¶
　詔四川保寕等府所屬原額官茶照洪武年間例辦¶
<pb:KR2m0014_WYG_022-32a>¶
　納罷買民茶其官倉見積茶堪中換馬者仍留支其¶
　芽茶依當地時價作官吏俸給支消其不堪換馬葉¶
　茶具奏覆驗燒毁¶
宣宗宣徳十年四月(時英宗/已即位)改定禁約私茶每三月遣¶
行人一次¶
　自洪武三十年後每嵗四月至九月月遣行人四員¶
　分往川陜隘口半年間計遣二十四員往來絡繹不¶
　絶至是户部奏三閲月遣官一次庶免沿途供費從¶
<pb:KR2m0014_WYG_022-32b>¶
　之¶
五月令四川保寕府巴縣官地茶依民地例起科¶
　先是巴縣官地茶起科一萬二千四百餘斤承佃人¶
　戸艱于辦納至是乃命如民地茶例¶
九月革南川等縣茶倉¶
　四川布政司奏重慶府南川等四縣茶課數少而倉¶
　官虚曠宜革其課令本府徴收從之至十月重慶知¶
　府孫曰良言重慶有茶倉一所每嵗收茶僅六千餘¶
<pb:KR2m0014_WYG_022-33a>¶
　斤其正副官宜各裁一員命部議行之正統四年革¶
　播州宣慰司茶倉¶
十月令召商運茶西寕以給鹽引¶
　西寧衛奏茶馬司缺茶買馬而四川成都諸府積有¶
　官茶請召商運至每茶百斤加耗十斤不拘資次支¶
　與淮湘鹽六引從之乃定例中茶者自遣人赴西寕¶
　而支鹽于淮浙以償費并定運茶甘州者每百斤支¶
　淮湘鹽八引自後商人恃文慿恣收販官課數年不¶
<pb:KR2m0014_WYG_022-33b>¶
　完都御史羅亨信言其弊乃令官運如故以京官總¶
　理之¶
英宗正統五年各布政司府州縣批騐茶引所無茶課¶
者俱裁之¶
　　(臣/)等謹按明初陜西茶引有火鑽峪批騐所而江¶
　　浙等處茶引皆買于應天常州杭州三批騐所又¶
　　洪武五年十一月移置山西平陽太陽津批騐茶¶
　　課所于豆津此皆批騐所之可考者其餘批騐茶¶
<pb:KR2m0014_WYG_022-34a>¶
　　課之所不能詳矣¶
六年命以甘肅積茶折官俸¶
　凡甘肅倉所收茶自宣徳及正統元年以前者按月¶
　準給陜西行都司并甘肅左等衛所官員俸及布絹¶
　每茶一斤折糧一斗自後所積茶多悉照此例挨陳¶
　折給至八年六月又從僉都御史曹翼請令甘肅倉¶
　茶折支軍官俸給每斤凖米一斗五升¶
景帝景泰二年令陜西四川二布政司各委官巡視闗¶
<pb:KR2m0014_WYG_022-34b>¶
隘禁約私茶出境罷遣行人¶
　至四年復遣行人如故¶
　　大學衍義補曰國家捐茶利于民而不利其所入¶
　　以自奉凡前代所謂𣙜務貼射交引茶繇諸種各¶
　　色今皆無之惟四川置茶馬司一陜西置茶馬司¶
　　四間於闗津要害置數批騐茶引所而已及每年¶
　　遣行人賫榜於行茶地方張掛俾民知禁又于西¶
　　畨入貢為之禁限每人許順帶有定數所以然者¶
<pb:KR2m0014_WYG_022-35a>¶
　　祇欲資外國之馬以偹邊豈若前代奪民生日用¶
　　之資以為經費哉¶
五年四月戸部奏禁革私茶乞如鹽法例從之¶
　凡軍民人等官吏馬快等船并車輛頭匹挑擔䭾載¶
　私茶者官司盤獲茶貨車船頭匹入官巡捕人員受¶
　財縱放者一體究問如律引由照茶依例批騐截角¶
　繳銷若有過期者批騐茶引所查報上司轉行追問¶
　仍照例送銷自後批騐所給散引由務籍記茶商姓¶
<pb:KR2m0014_WYG_022-35b>¶
　名籍貫茶斤引數每引由一道納鈔一貫中夾紙一¶
　張送部鈔送庫交收紙存印引成化十八年有興販¶
　夾帶五百斤者照私鹽例充軍¶
是年令四川界首茶課司于南京户部印給茶引折支¶
官軍俸糧¶
英宗天順二年定畨僧夾帶私茶之禁¶
　先是景泰四年八月巡撫湖廣都御史李實奏四川¶
　畨僧進貢畢日許帶食茶回還因此貨買私茶至萬¶
<pb:KR2m0014_WYG_022-36a>¶
　數千斤及銅鐵磁錫等器沿途多用船載至成都陸¶
　路起夫扛擡如卭縣至雅州其間半係僰夷土民不¶
　習肩挑多是背負送運不前又令婦人扛擡甚至四¶
　五百里之程及其至日誣以偷取茶物逼令賠補且¶
　山嶺險峻人烟稀疎日則野行夜則荒宿以彼淫穢¶
　之俗亂我淳美之風又經過驛站重索酒食稍有不¶
　從輒用兵刄傷人雖有伴送武弁難以鈐束乞敕禁¶
　之至是定凡畨僧夾帶奸人并軍器私茶違禁等物¶
<pb:KR2m0014_WYG_022-36b>¶
　許沿途官司盤檢茶貨等物入官伴送夾帶人送所¶
　在官司問罪若所在官司縱容収買茶貨及私受饋¶
　送増改闗文者聴巡按等官察究至成化七年又禁¶
　進貢回回畨僧人等於在京及沿途收買私茶¶
憲宗成化三年遣御史一員于陜西巡茶一年更代¶
　既而畨人不樂御史馬至日少至九年十月以巡按¶
　陜西御史范英言復詔御史免差止令撫按官并行¶
　人嚴禁之(㑹典作十一年取回陜/西巡茶御史仍遣行人)十四年仍遣御史¶
<pb:KR2m0014_WYG_022-37a>¶
　於陜西巡茶¶
以西寕洮河茶馬司積多餘茶折收銀¶
　初川陜茶課皆收本色以易畨馬永樂後畨馬悉由¶
　陜西道川茶多浥爛乃令以三分為率一分收本色¶
　二分折銀至是西寕等處亦折收銀粗茶百斤芽茶¶
　三十五斤皆量收五錢無銀收絲絹等俱解本省有¶
　司支用至五年令金川等處茶課仍收本色其原折¶
　収銀布俟豐年収買茶斤以俻易馬𢎞治八年命四¶
<pb:KR2m0014_WYG_022-37b>¶
　川自𢎞治二年後所逋茶課俱減輕徴之芽茶一斤¶
　銀一分五釐葉茶一斤銀一分¶
七年罷遣行人四川巡茶令按察司分巡官往來禁約¶
孝宗𢎞治三年復令陜西召商中茶官収其十分之四¶
　御史李鸞言茶馬司所積漸少各邊馬耗而陜西嵗¶
　稔無事易粟請于西寕河西洮州三茶馬司召啇中¶
　茶毎引不過百斤每商不過三十引官収其十之四¶
　餘者始令貨賣可得茶四十萬斤易馬四千匹數足¶
<pb:KR2m0014_WYG_022-38a>¶
　而止從之¶
　　(臣/)等謹按茶馬之法洪永時三年一次官運保寕¶
　　等處至西寧等處貯倉易馬後此例不行止取漢¶
　　中等處民茶及巡獲私茶以充用至是令巡按及¶
　　各布政司出榜召商報中給引赴産茶處收買茶¶
　　斤運赴原定茶馬司以十分為率六分聴商自賣¶
　　其四分貯官此變官運而為商運也¶
七年以陜西嵗饑開中茶二百萬斤召商𣲖缺糧處納¶
<pb:KR2m0014_WYG_022-38b>¶
倉偹賑¶
　至八年又令中茶四百萬斤以資邊儲十二年十二¶
　月巡按陜西御史王憲言河州等處設茶馬司収茶¶
　易馬大得馭畨之道比來撫臣建議從權開中糧茶¶
　遂致私茶難禁而易馬不利今聞連嵗稍稔而糧茶¶
　未見其益祇見其弊宜罷詔暫停之至十四年又以¶
　榆林環慶固原糧餉缺乏命量開洮河西寕茶四五¶
　百萬斤召商納銀類解邊倉糴賣糧料十五年十二¶
<pb:KR2m0014_WYG_022-39a>¶
　月以御史王紹言復停召商開中¶
十六年五月以督理馬政都御史楊一清兼巡茶¶
　給事中徐蕃等言巡茶所督之茶積貯于官司者多¶
　不暇究其美惡乞取回御史凡茶事皆責任都御史¶
　楊一清俟事有成效仍差巡察三年一代從之正徳¶
　元年一清請復設巡茶御史兼理馬政乃復遣御史¶
十七年復命召商運茶於陜西¶
　時命召商買茶給銀定限聴其自運至各茶司取實¶
<pb:KR2m0014_WYG_022-39b>¶
　収查騐仍委官于西寕河州二衛發賣至正徳元年¶
　都御史楊一清議啇人不願領價者以半與商令自¶
　賣遂著為例¶
　　(臣/)等謹按孝宗十四年令召商中茶納銀糴糧是¶
　　輸銀于茶司而給引賣茶也若是年給銀聴其自¶
　　運則又運茶於茶司而商以價銀矣¶
武宗正徳元年都御史楊一清請復金牌信符之制不¶
行¶
<pb:KR2m0014_WYG_022-40a>¶
　時一清親詣西寕等衛凡畨官偕國師等各齎原降¶
　金牌信符來謁一清責以近年不納茶馬皆北面稽¶
　首稱不敢違乃疏請復洪武金牌信符之制疏上以¶
　久廢不及復自後武宗寵畨僧許西域人例外帶私¶
　茶而茶法遂壊至嘉靖時御史劉崙總督尚書王以¶
　旂等請復給諸畨金牌信符兵部議畨族變詐不常¶
　北狄抄掠無己金碑亟給亟失殊損國體畨人納馬¶
　意在得茶嚴私販之禁則畨人自順雖不給金牌馬¶
<pb:KR2m0014_WYG_022-40b>¶
　可集也若私販盛行吾無以繫其心制其命雖給金¶
　牌馬亦不至乃定議發勘合予之¶
　　楊一清請復金牌信符疏曰自唐世回紇入貢以¶
　　馬易茶宋熙寕間遂定為制以摘山之例易充厩¶
　　之良戎人得茶不能為害中國得馬足為我利至¶
　　我朝納馬謂之差發如田之有賦身之有庸彼既¶
　　納馬我酬以茶我體既尊彼欲亦遂較前代曰互¶
　　市曰交易大不相侔且金城之西綿亘數千里以¶
<pb:KR2m0014_WYG_022-41a>¶
　　馬為科差以茶為酬價使知逺夷皆臣民不敢背¶
　　叛如一不得茶則病且死以是羈縻之實賢于數¶
　　萬甲兵矣此制西畨以控北狄之上䇿也自金牌¶
　　制廢私販盛行雖有撫按巡茶之官卒莫能禁坐¶
　　失茶馬之利垂百六十年查洪武時頒降金牌于¶
　　洮河西寕三衛畨族凡四十一面納馬一萬四千¶
　　五十一匹每三年一次遣官齎捧議馬給茶後因¶
　　邊方多事停止有年如庫春安圖諸衛渺不相通¶
<pb:KR2m0014_WYG_022-41b>¶
　　恐數十年後近畨亦不復知有茶馬矣乞復舊制¶
　　以𢎞治二十年為招易之期遣使齎上號金牌不¶
　　必調軍深入恐滋騷擾惟㑹同臣等住劄三衛調¶
　　取原降下號金牌前來納馬給茶賞勞以後三年¶
　　一次中間二年仍照常曉諭有願以馬易茶者聴¶
　　如不受約束調兵誅𠞰以警其餘庶恩威並施畨¶
　　人懐畏藩籬永固矣¶
十年定茶箆數¶
<pb:KR2m0014_WYG_022-42a>¶
　畨人市茶不辨權衡止用箆中馬箆大則官虧其直¶
　小則商病其繁至是巡茶御史王汝舟約為中制每¶
　千斤為三百三十箆箆六斤四兩每正茶三斤箆䋲¶
　三斤四兩至嘉靖三年御史陳講以商茶低偽悉徵¶
　黒茶地産有限乃第茶為上中二品印烙箆上書商¶
　名而考之¶
　　王圻曰初招商中茶上引五千斤中引四千斤下¶
　　引三千斤每十斤蒸晒一箆運至茶司官商對分¶
<pb:KR2m0014_WYG_022-42b>¶
　　官茶易馬商茶給賣每上引仍給附茶一百箆中¶
　　引八十箆下引六十箆名曰酬勞經過地方責令¶
　　掌印官盤騐佐貳官催運¶
世宗嘉靖五年重定四川茶引價¶
　四川税畝課茶照舊徵収其商販茶至百斤以上俱¶
　赴管茶官處報中凡中芽茶每引定價三錢葉茶二¶
　錢俱報中價銀付司上納其腹裏産茶地凡茶不及¶
　百斤俱赴州縣報數每十斤納銀一分給票照賣¶
<pb:KR2m0014_WYG_022-43a>¶
十二年令陜西金州西鄉石泉漢陰紫陽五州縣茶戸¶
巡茶御史每十年一次清審量為増減圴平茶課¶
十三年令開茶之期商人報中毎嵗至八十萬斤而止¶
　至二十六年戸部以金陜災震邊餉告急國用大絀¶
　上言先時正額茶易馬之外多開中以佐公家有至¶
　五百萬斤者後止開正額八十萬斤并課茶私茶通¶
　計僅九十餘萬宜下巡茶御史議召商多中御史楊¶
　羙益言嵗祲民貧即正額尚多虧損安有贏羨今苐¶
<pb:KR2m0014_WYG_022-43b>¶
　宜守每年九十萬斤招畨易馬之規凡通内地以息¶
　私販増開中以偹賑荒悉從停罷毋使與馬分利户¶
　部又以帑藏方匱請如𢎞治六年例易馬外仍開百¶
　萬斤召納邊鎮以偹軍餉從之至四十三年三月御¶
　史潘一桂又言召商中茶近増至百萬滯矣止宜嵗¶
　中五六十萬招商以五百五十人為率報可¶
十五年勅陜西三茶馬司止留二年之用¶
　御史劉良卿言私茶出境與闗隘失察者律並凌遲¶
<pb:KR2m0014_WYG_022-44a>¶
　處死葢西陲藩籬莫切於諸畨畨人恃茶以生故嚴¶
　法以禁之易馬以酬之以制畨人之死命壯中國之¶
　藩籬非可以常法論也洪武初民間蓄茶不得過一¶
　月之用𢎞治中召商中茶或以備賑或以儲邊然未¶
　嘗禁内地之民使不得食茶也今減通畨之罪止於¶
　充軍禁内郡之茶使不得食又使商私課茶悉聚於¶
　三茶馬司夫茶司與畨為隣私販易通而禁復嚴于¶
　内郡是敺民為私販而授之資也以故大姦闌出而¶
<pb:KR2m0014_WYG_022-44b>¶
　漏網小民負升斗而罹法今計三茶馬司所貯洮河¶
　足三年西寕足二年而商私茶課日益増積腐爛無¶
　用茶法之弊如此畨地多馬而無所市吾茶有禁而¶
　不得通其勢必相求而制之之機在我今茶司居民¶
　竊易畨馬以待商販嵗無虚日及官易時則馬反耗¶
　矣請敕三茶馬司止留二年之用毎年易馬當發若¶
　千正茶之外分毫毋得夾帶令茶價湧貴畨人受制¶
　良馬将不可勝用且多開商茶通行内地官𣙜其半¶
<pb:KR2m0014_WYG_022-45a>¶
　以備軍餉而河之階岷諸近畨地禁賣如故更重通¶
　畨之刑如律例洮岷河責邊備道臨洮蘭州責隴右¶
　分巡西寕責兵備各選官防守失察者以罷軟論奏¶
　上報可于是茶法稍飭矣¶
二十六年定造假茶及販私罪例¶
　各商有原無資本混報茶批通同園户蒸造假茶及¶
　将騐過真茶盜賣沿途採取草茶納官至五百斤千¶
　斤以上者商人園戸并知情轉賣之人各充發附近¶
<pb:KR2m0014_WYG_022-45b>¶
　極邊有差不及前數者依私鹽法又凡行茶地但有¶
　豪强出本雇覓十人以上挑販私茶者照例問罪巡¶
　捕通同賣放首惡及挾詐良民官吏俱治罪¶
穆宗隆慶三年均四川邊腹茶引¶
　四川茶引舊額五萬道内黎雅一萬道松潘二千道¶
　腹裏三萬八千道嘉靖三十一年定黎雅二萬道松¶
　潘四千道腹裏二萬六千道至是以邊引茶少而易¶
　行腹引茶多而常滯乃裁引萬二千以三萬引属黎¶
<pb:KR2m0014_WYG_022-46a>¶
　雅四千引属松潘諸邊四千引留内地税銀共萬四¶
　千餘兩解部濟邊以為常¶
五年定銷引遲速賞罰例¶
　商人假以附茶為由任意夾帶短販有二三年不到¶
　茶司者不&KR0190;年不銷原引者于是定例一年完者厚¶
　賞二年量賞三年免究四年問罪附茶一年入官五¶
　年問罪附茶盡入官不準再報六年照例問遣¶
復定買茶中馬事宜¶
<pb:KR2m0014_WYG_022-46b>¶
　各商自備資本執引付官比號相同収買好茶無分¶
　黒黄正附一例蒸晒每箆重不過七斤蒸晒畢所在¶
　官司催發起程仍填註日期運至漢中府辨騐真假¶
　黒黄斤箆各另秤盤經過置口巡檢司火鑚批騐所¶
　鞏昌府查騐箆数稽考夾帶蘇谿闗遵例每正茶一¶
　千斤計照散茶一千五百斤若有多餘方準抽稅各¶
　照格填註鈐印截角限赴洮州茶司對分貯庫取實¶
　収銷繳如有夾帶多少偽造低假正附箆斤不符即¶
<pb:KR2m0014_WYG_022-47a>¶
　從重問罪又令甘州茶司倣洮河西寕三茶司事例¶
　嵗以六月開中聴調畨族限兩月内不拘兒騍騸馬¶
　堪騎征者中納八百匹毋許過期¶
　　(臣/)等謹按明代召商中茶如洪武三十年𢎞治七¶
　　年以來易茶所謂糧茶事例也宣徳八年以茶易¶
　　鹽所謂鹽茶事例也若𢎞治三年令運茶至茶司¶
　　而給以引十四年令納銀于茶司而給以引十七¶
　　年又令運茶至茶司而給以銀皆隨時立法舉廢¶
<pb:KR2m0014_WYG_022-47b>¶
　　不常惟以茶易馬所謂以采山之利易充厩之良¶
　　不惟固畨人心且以強中國故自洪武四年立法¶
　　後迄崇禎末年太僕卿王家彦猶愷切言之直與¶
　　明代相終始者¶
神宗萬厯四年二月巡按陜西御史傅元順條陳茶馬¶
三事從之¶
　其一撫畨族以安地方謂洮西熟畨古陸阿爾荅等¶
　國初受勅中納茶馬與西腦生畨下沙麻兒等原不¶
<pb:KR2m0014_WYG_022-48a>¶
　同謀不得一概大征有妨招中一留茶箆以戒不虞¶
　謂畨人以茶為命每嵗中馬六千有竒中國恃以制¶
　畨近議與西海丙兔開市即以招畨餘茶用易北馬¶
　将使畨人仰給于北彼此勢合貽患匪細宜照原議¶
　與北狄市惟易緞絹布糧等物茶箆仍留招畨一定¶
　期限以定遵守謂毎年招畨中馬日期洮河茶司宜¶
　定以五月河甘二茶司定以六月西寕茶司定以七¶
　月畨市告竣而後北酋赴市庶經過中馬畨族可保¶
<pb:KR2m0014_WYG_022-48b>¶
　無虞不致騷擾皆詔行之¶
五年諳逹請開茶市勿許¶
　諳達欵塞請開茶市御史李時成言畨以茶為命北¶
　冦若得藉以制畨畨必從冦貽患匪細部議給百餘¶
　箆而勿許其市易¶
十三年開西安鳳翔漢中茶禁¶
　舊制内地與畨鄰者禁食茶以御史劉良卿言禁稍¶
　弛嘉靖四十三年御史潘一桂又言松潘與洮河近¶
<pb:KR2m0014_WYG_022-49a>¶
　私茶往往闌出與畨夷通宜停松潘引目報可至是¶
　以西安鳳翔漢中不與畨隣開其禁招商給引抽十¶
　之三入官餘聴自賣于是御史鍾化民又以私茶每¶
　多闌出請分任責成陜之漢中闗南道督之府佐一¶
　人專駐魚渡垻川之保寕川北道督之府佐一人專¶
　駐雞猴垻率州縣官兵防守從之¶
二十三年議禁湖茶¶
　初中茶易馬惟漢中保寕而湖南産茶其直賤商人¶
<pb:KR2m0014_WYG_022-49b>¶
　率越境私販中漢中保寕者僅一二十引茶戸欲辦¶
　本課輒私販出邊畨人利私茶之賤因不肯納馬至¶
　是御史李楠請禁湖茶言湖茶行茶法馬政兩弊宜¶
　令巡茶御史召商給引願報漢興保夔者準中越境¶
　下湖南者禁止且湖南多假茶食之刺口破腹畨人¶
　亦受其害既而御史徐僑言漢川茶少而直髙湖南¶
　茶多而直下湖茶之行無妨漢中漢茶味甘而薄湖¶
　茶味苦于酥酪為宜亦利畨也但宜立法嚴覈以遏¶
<pb:KR2m0014_WYG_022-50a>¶
　假茶户部折𠂻其議以漢茶為主湖茶佐之各商中¶
　引先給漢川畢乃給湖南如漢引不足則給以湖引¶
　報可¶
二十九年令漢中等所屬州縣茶課仍輸本色¶
　陜西巡按御史畢三才言課茶徴輸嵗有定額先因¶
　茶多餘積園户解納艱難以此改折今商人絶跡五¶
　司茶空請令漢中五州縣仍輸本色每嵗招商中五¶
　百引可得馬萬一千九百餘匹部議西寧河洮岷甘¶
<pb:KR2m0014_WYG_022-50b>¶
　莊浪六茶司共易馬九千六百匹著為令至天啟元¶
　年八月又以茶馬御史彭際遇言增中馬二千四百¶
　匹時商人正引之外多給賞由票使得私行畨人上¶
　駟盡入姦商茶司所市者乃其中下也畨既得茶叛¶
　服自由而將吏又以私馬竄畨馬冐支上茶茶法馬¶
　政邉防於是俱壞矣¶
　　(臣/)等謹按王圻續通考陜西茶課初二萬六千八百六¶
　　十二斤一十五兩五錢萬厯時五萬一千三百八¶
<pb:KR2m0014_WYG_022-51a>¶
　　十四斤一十三兩四錢(係漢中府屬金州紫陽石/泉漢陰西郷五州縣嵗辦)¶
　　(分觧各/茶馬司)四川茶課初一百萬斤後改為八十四萬¶
　　三千六十斤至正統九年又減其半景泰二年停¶
　　止成化十九年每嵗運十萬斤萬厯時本色一十¶
　　五萬八千八百五十餘斤存本處聴候支用(係石/泉建)¶
　　(始長寕等縣并建昌天全烏/䝉鎮雄永寕九姓土司辦納)折色三十三萬六千¶
　　九百六十三斤共徴銀四千七百二兩八分内三¶
　　千一百五兩五錢五分存本省賞畨實解陜西廵¶
<pb:KR2m0014_WYG_022-51b>¶
　　茶衙門易馬銀一千五百九十六兩五錢三分(係/保)¶
　　(寕府属巴州通江廣元南江四州縣解納萬厯六/年巡茶御史冊報新収銀一千六百九十四両六)¶
　　(錢九分/五釐)蓋茶課莫多于四川云¶
愍帝崇禎十五年十一月太僕卿王家彦上料理茶苑¶
京馬疏勅議行之¶
　時馬政日弛家彦嘗請改西畨茶馬之制帝褒納其¶
　言是年遷太僕卿因言崇禎元年毎嵗茶馬給邊給¶
　苑外額中京馬一千五百匹五司所積之茶易馬賞¶
<pb:KR2m0014_WYG_022-52a>¶
　畨嵗額二十萬箆又陳茶變價尚得銀十萬七千餘¶
　兩抵甘固軍餉此當日召商廣積之明騐也數年來¶
　茶箆減黄増黒茶道不通茶商裹足敝茗羸駟約略¶
　充數其應給各鎮者且議改折帮價矣乞復金牌制¶
　及嚴收良茶法帝手其疏語執政曰家彦奏皆善敕¶
　議行然軍興方亟不能盡舉也¶
　¶
　¶
<pb:KR2m0014_WYG_022-52b>¶
　¶
　¶
　¶
　¶
　¶
　¶
　¶
欽定續文獻通考卷二十二¶
