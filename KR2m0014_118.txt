# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:19.844184
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷一百十八
<pb:KR2m0014_WYG_118-1a>¶
欽定四庫全書¶
欽定續文獻通考卷一百十八¶
　樂考¶
　　俗部樂(女樂附見/)¶
　　自周陳以前雅鄭淆雜隋文帝平陳盡得清商樂¶
　　以其源自漢也謂為九代遺聲立清商署以肄之¶
　　乃分雅俗二部雅部如梁之十二雅用諸郊廟朝¶
　　廷者是也俗部十二調正宫黄鍾宫中吕宫南吕¶
<pb:KR2m0014_WYG_118-1b>¶
　　宫各有商羽變宫至唐増髙宫道調仙吕為二十¶
　　八調皆從濁至清下則益濁上則益清慢者過節¶
　　急者流蕩其後聲氣䆮殊或以倍四為度復有中¶
　　管之格有與律吕同名而聲不近雅者其宫調乃¶
　　應夾鍾之律燕設用之蔡元定所謂燕樂是也大¶
　　抵俗樂諸曲悉源於雅樂後失其傳而更為妖聲¶
　　艶詞耳唐元宗天寳樂曲皆以邊地名若凉州伊¶
　　州甘州之類又詔道調法曲與新聲合作其調惟¶
<pb:KR2m0014_WYG_118-2a>¶
　　以羽為宫於是漢樂府絶矣宋元以來因金之北¶
　　曲變為南戯惟酒筵用之¶
宋理宗紹定三年始製新樂曲姜夔乃進大樂議¶
　　畧曰古樂止用十二宫周六樂奏六律歌六吕惟¶
　　十二宫也王大食三侑注云朔日月半隨月用律¶
　　亦十二宫也十二管各備五聲合六十聲五聲成¶
　　一調故十一調古人於十二宫又特重黄鍾一宫¶
　　而已齊景公作徴招角招之樂師涓師曠有以清¶
<pb:KR2m0014_WYG_118-2b>¶
　　商清角清徴為調者惟迎氣有五引而已隋書云¶
　　梁陳雅樂並用宫聲是也若鄭譯之八十四調其¶
　　實則有黄鍾太蔟夾鍾仲吕林鍾夷則無射七律¶
　　之宫商羽而已於其間又闕太蔟之商羽焉國朝¶
　　大樂諸曲多襲唐舊竊謂郊廟用樂咸當以宫為¶
　　曲其間皇帝升降盥洗之類用黄鍾者羣臣以太¶
　　蔟易之此周人王用王夏公用鷔夏之義也¶
　　(臣/)等謹按宋教坊樂分為四部凡聖節三大宴為¶
<pb:KR2m0014_WYG_118-3a>¶
　　十九次陳奏間以雜戯繼以致詞稱述徳美舞用¶
　　女弟子隊小兒隊各十次有雲韶部黄門樂也鈞¶
　　容部軍中樂也孝宗乾道以後不置教坊小兒及¶
　　女童隊亦旋罷故諸樂工器數惟詳於前考云¶
　　樂叶圖徴云教坊家有部有色部有部頭色有色¶
　　長元周伯清訛呼部頭為務頭可笑也部如法部¶
　　胡部之類色如雜劇色觱栗部旋色參軍色之類¶
　　諸以雜劇色為首雜劇用四人或五人末泥色主¶
<pb:KR2m0014_WYG_118-3b>¶
　　張引戯分付副凈色發喬副末色打諢又或添一¶
　　人收孤老其吹曲破斷送者謂之把色見宋氏灌¶
　　園古杭夢逰録漢鐃歌曲多不可句讀沈約云樂¶
　　人以聲音相傳訓詁不可復解凡古樂録皆大字¶
　　是辭細字是聲聲辭合寫故致然耳此説卓矣¶
　　齊東野語曰思陵朝掖庭有菊夫人者善歌舞妙¶
　　音律為仙韶院之冠宫中號為菊部頭¶
　　稿簡贅筆曰劉貢父詩話云俳優言河市樂說者¶
<pb:KR2m0014_WYG_118-4a>¶
　　云起居駙馬在南都家樂甚盛誚詆南河市中樂¶
　　人故得此名其實不然唐元和中燕呉行記其中¶
　　已有河市字大都是不𨽻軍中在市者散樂名貢¶
　　父謂是今散樂是也乃髙駙馬非居也河中在處¶
　　臨河者皆曰河市如今之藝人於市肆作塲謂之¶
　　打野泊皆謂不著所今謂之打野呵¶
　　楊慎丹鉛總録曰女樂之興本由巫覡周禮所謂¶
　　以神仕者在男曰巫在女曰覡巫咸在上古已有¶
<pb:KR2m0014_WYG_118-4b>¶
　　之汲冢周書所謂神巫用國觀楚辭九歌所言巫¶
　　以歌舞悦神其衣被情態與今倡優何異伊尹書¶
　　云敢有恒舞於宫酣歌於室時謂巫風巫山神女¶
　　之事流傳至今蓋有以也晉夏統傳女巫章丹陳¶
　　珠二人並有國色莊服雅麗歌舞輕迴其解佩禠¶
　　紳不待低帷昵枕矣其惑人又豈下於陽阿北里¶
　　哉¶
　　陳正敏遁齋間覽曰宋王子醇初平熙河教軍士¶
<pb:KR2m0014_WYG_118-5a>¶
　　為訝鼓戯子醇與西人對陣命軍士百餘人為訝¶
　　鼓隊出軍前敵見驚愕遂撃破之¶
　　墨莊漫録曰淮西村人多作炙手歌以大長竹數¶
　　丈刳去中節獨㽞其底築地逄逢若鼓聲男女把¶
　　臂成圍撫髀而歌¶
　　(臣/)等謹按楊循吉金小史云少帝出幸金營尼瑪¶
　　哈促左右進酒帳下有伶人作樂奉尼瑪哈為太¶
　　公伊尹尼瑪哈不喜曰太公伊尹古聖人也吾安¶
<pb:KR2m0014_WYG_118-5b>¶
　　可冀其萬一覩其人而語帝曰這幾個樂人是大¶
　　宋人今日煞好公事¶
遼有國樂正月朔日朝賀用宫懸雅樂元㑹用大樂曲¶
破後用散樂角觝終之是夜皇帝燕飲用國樂　春飛¶
放杏堝皇帝射獲頭鵞薦廟燕飲樂工數十人執小樂¶
器侑酒¶
聖宗太平元年冊承天皇太后童子弟子(禮志作/女童)隊樂¶
引太后輦至金鑾門¶
<pb:KR2m0014_WYG_118-6a>¶
　　葉隆禮契丹國志曰有諢子部百人夜以五十人¶
　　畨直四鼓將盡歌於帳前名曰聒帳¶
　　又曰正月一日國主以糯米飯白羊髄相和為團¶
　　如拳大於逐帳内各散四十九个候五更三㸃國¶
　　主等各於本帳内窻中擲米團在帳内如得雙數¶
　　當夜動畨樂飲宴如得隻數更不作樂便令師巫¶
　　十二人外邊繞帳撼鈴執箭唱呌於帳内諸天爐¶
　　内爆鹽并燒地拍鼠謂之驚鬼本帳人第七日方¶
<pb:KR2m0014_WYG_118-6b>¶
　　出乃禳度之法北呼為賽音伊能伊¶
　　又曰七月十三日夜國主離行宫向西三十里卓¶
　　帳宿先於彼處造酒食至十四日應隨從諸軍並¶
　　隨部落動畨樂設宴至暮國主却歸行宫謂之迎¶
　　節十五日動漢樂大宴十六日早却往西方令随¶
　　行兵大喊三聲謂之送節此節為薩蘭賽音¶
　　又曰臘日國主帶甲戎裝應畨漢臣諸使司以上¶
　　並戎裝五更三㸃坐朝動樂飲酒罷各等第賜御¶
<pb:KR2m0014_WYG_118-7a>¶
　　甲羊馬北呼此節為綽哈雅布¶
　　張舜民畫墁録曰契丹待南使樂列三百餘人舞¶
　　者更無囘旋止於頓挫伸縮手足而已¶
金熙宗皇統二年宰臣奏自古並無伶人赴朝參之例¶
所有教坊人員只宜聴候傳宣不合同百寮赴起居從¶
之¶
　　樂志曰元日聖誕稱賀曲宴外國使則教坊奏之¶
　　其樂器名不傳¶
<pb:KR2m0014_WYG_118-7b>¶
海陵貞元三年八月増置教坊人數¶
章宗明昌二年有司奏太常工人數少即以渤海漢人¶
教坊及大興府樂人兼習以備用¶
承安四年八月減教坊長行五十人渤海教坊長行三¶
十人¶
哀宗天興二年七月奉安祖宗御容於乾元寺擬用優¶
樂以王鶚諫而止¶
　是時遷蔡太祖太宗及后妃御容至自汴京奉安於¶
<pb:KR2m0014_WYG_118-8a>¶
　乾元寺左宣徽使温都七十五奏當用樂帝曰樂須¶
　太常奈何七十五曰市有優樂可假用之權左右司¶
　員外郎王鶚奏曰世俗之樂豈可施於帝王之前遂¶
　止¶
　　(臣/)等謹按天興元年三月元兵攻汴急右丞舒嚕¶
　　嘗命作江水曲使城上之人静夜唱之蓋河朔先¶
　　有此曲以寄謳吟之思至是計出無聊冀收坐嘯¶
　　吹箎之效也¶
<pb:KR2m0014_WYG_118-8b>¶
　　又按金初國俗有詛祝之歌凡有被殺者必須巫¶
　　覡以詛祝殺之者迺繋刃於杖端與衆至其家歌¶
　　而詛之曰取爾一角指天一角指地之牛無名之¶
　　馬向之則華面背之則白尾横視之則有左右翼¶
　　者其聲哀切悽婉若蒿里之音既而以刃畫地刼¶
　　取畜産財物而還其家一經詛祝家道輙敗¶
太宗六年九月宴宋使用女樂俳優¶
　　鄒伸之使䝉日録曰端平甲午(按是年為宋理宗/端平元年元太宗)¶
<pb:KR2m0014_WYG_118-9a>¶
　　(六年/也)九月初一日抵燕京守將保喇巴圖出迎館¶
　　人使於王檝宅堂重九日宴人使女樂俳優畢集¶
　　葉子竒草木子曰元立教坊司掌天下伎樂有駕¶
　　前承應雜戯飛竿走索踢弄藏&KR1954;等伎¶
　　又曰俳優戯文始於王魁永嘉人作之識者曰若¶
　　見永嘉人作相宋當亡及宋將亡乃永嘉陳宜中¶
　　作相¶
世祖至元八年二月迎白傘盖逰皇城用教坊儀鳯司¶
<pb:KR2m0014_WYG_118-9b>¶
樂¶
　以帝師帕克斯巴之言於大明殿御座上置白傘蓋¶
　一頂每嵗二月十五日於大殿啟建白傘盖佛事用¶
　諸色儀仗社直迎引傘盖周游皇城内外云與衆生¶
　袚除不祥導迎福祉教坊司雲和署掌大樂鼓板杖¶
　鼓篳篥龍笛琵琶筝&KR0793;七色凡四百人興和署掌妓¶
　女雜扮隊戯一百五十人祥和署掌雜把戯男女一¶
　百五十人儀鳯司掌漢人回回河西三色細樂每色¶
<pb:KR2m0014_WYG_118-10a>¶
　各三隊凡三百二十四人¶
　　阿錫頁傳曰世祖嘗詔都城大作佛事集教坊伎¶
　　樂及儀仗以迎導愛薛奏曰髙麗新附山東初定¶
　　江南未下天下疲弊此無益之費甚無謂也帝嘉¶
　　納之¶
英宗至治間燕人史騾兒善琵琶䝉帝愛幸帝嗜酒無¶
敢諌者一旦御紫檀飲騾兒歌殿前歡曲有酒神仙之¶
句帝怒叱左右殺之後悔曰騾以酒諷我也¶
<pb:KR2m0014_WYG_118-10b>¶
　　元掖庭記曰順帝為英英起采芳館於璚華島内¶
　　癸巳秋乘龍船泛月池上池起浮橋三處每處分¶
　　三洞洞上結綵為飛樓樓上置女樂¶
　　輟耕録曰白翎雀者國朝教坊大曲也始甚雍容¶
　　和緩終則急躁繁促殊無有餘不盡之意竊嘗病¶
　　焉後見陳雲嶠先生云白翎雀生於烏桓朔漠之¶
　　地雌雄和鳴自得其樂世皇因命伶人碩徳閶製¶
　　曲以名之曲成上曰何其末有怨怒衰婺(疑作/瞀)之¶
<pb:KR2m0014_WYG_118-11a>¶
　　音乎時譜已傳矣故至今卒莫能改¶
　　又曰天子凡宴饗一人執酒觴立於右階一人執¶
　　拍板立於左階執板者抑揚其聲贊曰斡脱執觴¶
　　者如其聲和之曰打弼則執板者節一板從而王¶
　　侯卿相合坐者坐合立者立於是衆樂皆止别奏¶
　　曲以飲陪位之官謂之喝盞並沿襲亡金舊禮至¶
　　今不廢諸王大臣非有賜命不敢用焉¶
明太祖洪武五年正月建蔣山法㑹三日奏獻佛樂章¶
<pb:KR2m0014_WYG_118-11b>¶
　帝於蔣山太平興國寺建廣薦法㑹度兵死者躬自¶
　禮佛行三獻禮奏獻佛樂章八曲舞者十人¶
　　宋濓蔣山佛㑹記曰皇帝御寳厯之四年海宇無¶
　　虞洽於大康於是恭黙思道端居穆清重念元季¶
　　兵興有生之類不得正命而終動億萬計靈氛糾¶
　　蟠充塞下上弔奠靡至煢然無依天隂雨濕之夜¶
　　其聲或啾啾有聞宸衷䀌傷若疚在躬謂洗滌隂¶
　　鬱升陟陽明惟大雄氏之教為然乃冬十有二月¶
<pb:KR2m0014_WYG_118-12a>¶
　　詔徴江南有道浮屠十人詣於南京命欽天監臣¶
　　差以榖旦就蔣山太平興國禪寺啟建廣薦法㑹¶
　　上宿齋室却葷肉弗御者一月復勅中書右丞相¶
　　汪廣洋左丞相胡惟庸移書城社之神具宣上意¶
　　俾神達諸㝠期以畢集五年春正月辛酉昧爽上¶
　　服皮弁服臨奉天殿羣臣服朝衣左右侍尚寳卿¶
　　梁子忠啟御撰章疏識以皇帝之寳上再拜燎香¶
　　於爐復再拜躬視疏已授禮部尚書陶凱凱捧從¶
<pb:KR2m0014_WYG_118-12b>¶
　　黄道出午門寘龍輿中備法仗鼓吹導至蔣山天¶
　　界總持萬金及蔣山主僧行容率僧伽千人持香¶
　　花出迎萬金取疏入大雄殿用梵法從事白而焚¶
　　之退閲三藏諸文自辛酉至癸亥止當癸亥日時¶
　　加申諸浮屠行祠事已上服皮弁服搢玉珪上殿¶
　　面大雄氏北向立羣臣各衣法服以從和聲郎舉¶
　　麾奏悦佛之樂首曰善世曲上再拜迎羣臣亦再¶
　　拜樂再奏昭信曲上跪進熏薌奠幣復再拜樂三¶
<pb:KR2m0014_WYG_118-13a>¶
　　奏延慈曲相以悦佛之舞舞人十其手各有所執¶
　　或香或燈或珠玊明水或青蓮花氷桃暨名荈衣¶
　　食之物勢皆低昂以應節上行初獻禮跪進清淨¶
　　饌史冊祝復再拜亞終二獻同其所異者不用冊¶
　　光禄卿徐興祖進饌樂四奏曰法喜曲五奏曰禪¶
　　悦曲舞同三獻已上還大次羣臣退諸浮屠旋遶¶
　　大雄氏寳座演梵咒三周以寓攀駐之意初劚山¶
　　右地成六十次漫以堊至是令軍士五百負湯實¶
<pb:KR2m0014_WYG_118-13b>¶
　　之湯蒸氣成雲諸浮屠速幽爽入浴象衣使其更¶
　　以綵幢法樂引至三解脱門門内五歩築方壇髙四¶
　　尺上升壇東向坐侍儀使溥博西向跪受詔而出¶
　　集幽爽而戒飭之詔已引入殿致參佛之禮聴法¶
　　於徑山禪師宗泐受昆尼戒於天竺法師慧日復¶
　　引而出命軌範師咒飯摩伽佗解法食凡四十有¶
　　九飯已夜將半上復上殿羣臣從如初樂六奏徧¶
　　應曲執事者徹豆上再拜羣臣同樂七奏妙濟曲¶
<pb:KR2m0014_WYG_118-14a>¶
　　上拜送者再羣臣復同樂八奏善成曲上至望燎¶
　　位燎已上還大次解嚴羣臣趨出濓聞前事二日¶
　　凄風戒寒飛雪灑空山川&KR0228;澹不辨草木鑾輅一¶
　　至雲開日明祥光冲融布滿寰宇天顔懌如厯陛¶
　　而升嚴恭對越儼如象馭陟降在庭諸威神衆拱¶
　　衛圍繞下逮㝠靈來歆來享焄蒿悽愴聳人毛髪¶
　　皆精誠動乎天地感乎鬼神不可以聲音笑貌為¶
　　也肆惟皇上自臨御以來即詔禮官稽古定制京¶
<pb:KR2m0014_WYG_118-14b>¶
　　師有泰厲之祭王國有國厲之祭若郡厲邑厲鄉¶
　　厲類皆有祭其興哀於無祀之鬼可謂備矣然聖¶
　　慮淵深猶恐未盡幽明之故特徴内典附以先王¶
　　之禮確然行之而不疑豈非仁之至者乎昔周文¶
　　王葬朽骨天下稱賢夫&KR0287;骨且爾矧欲挽其靈明¶
　　於生道者則我皇上好生之仁廣衍無際將不間¶
　　於顯幽誠與天地之徳同大非言辭之可贊也猗¶
　　與盛哉¶
<pb:KR2m0014_WYG_118-15a>¶
　　欽録集云洪武五年壬子春即蔣山寺建廣薦法¶
　　㑹命四方名徳沙門先㸃校藏經命宗泐撰獻佛¶
　　樂章既成進呈御署曲名曰善世曰昭信曰延慈¶
　　曰法喜曰禪悦曰徧應曰妙濟曰善成凡八章勅¶
　　太常諧協歌舞之節用之著為定制¶
六年二月禁教坊及天下樂人勿得以古先帝王聖賢¶
忠臣義士為優戯¶
成祖永樂五年二月命西僧尚師達爾瑪於靈谷寺啟¶
<pb:KR2m0014_WYG_118-15b>¶
建法壇薦祀皇祖皇妣尚師率天下僧伽舉塲普度大¶
齋科十有四日¶
武宗正徳二年十二月錦衣衛都指揮同知于永致仕¶
永色目人善隂道秘戯得幸於豹房言回回女晢潤瑳¶
粲大勝中國上悦之時都督昌佐亦色目人永矯㫖索¶
佐家囘女善西域舞者十二人以進¶
三年七月諭慶成宴始用雜戯¶
　明外史江彬傳彬因錢寧見帝談兵帝悦擢都指揮¶
<pb:KR2m0014_WYG_118-16a>¶
　僉事出入豹房同卧起每團練大内間以角觝戱帝¶
　戎服臨之既心忌寧欲導帝巡幸逺寧因數言宣府¶
　樂工多美婦人且可觀邊釁瞬息馳千里何鬱鬱居¶
　大内為廷臣所制帝然之又導帝由西安厯偏頭闗¶
　抵大原大徴女樂有劉良女者晉府樂工楊騰妻也¶
　以謳進遂大寵載歸初延綏總兵官馬昂罷免有女¶
　弟善歌嫁指揮畢春有娠矣昻因彬奪歸進於帝召¶
　入豹房大寵傳陞昻右都督¶
<pb:KR2m0014_WYG_118-16b>¶
世宗嘉靖十九年正月乙未貴妃閻氏薨禮部上喪禮¶
儀注一靈柩前儀仗内使女樂三十二人并花幡雪栁¶
女隊子二十八人¶
　　樂典注曰教坊之樂有院本有雜劇有㸑弄有女¶
　　樂¶
　　又曰古雅樂設宫懸於庭而奏之舞必應歌故太¶
　　師掌六律六同合隂陽之聲登歌合奏撃拊下管¶
　　合奏鐘鼓無律吕各自分奏之理後世知分而不¶
<pb:KR2m0014_WYG_118-17a>¶
　　知合遂改周禮古本以合為令夫既掌之矣所令¶
　　何事豈非悮乎樂府雜録二十八調宫商角羽分¶
　　平上去入而無徴詞盖新樂也七宫多以商為宫¶
　　而黄鍾反在其後七羽黄鍾首應夾鍾曰仲吕調¶
　　太蔟應仲吕曰正平調七角則以變宫為角南吕¶
　　應無射曰越角應鍾應黄鍾曰大食角七角復自¶
　　為七商黄鍾應無射曰越調太蔟應黄鍾曰大食¶
　　調餘如之¶
<pb:KR2m0014_WYG_118-17b>¶
　¶
　¶
　¶
　¶
　¶
　¶
　¶
欽定續文獻通考卷一百十八¶
