# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:18.319986
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷六十一
<pb:KR2m0014_WYG_061-1a>¶
欽定四庫全書¶
欽定續文獻通考卷六十一¶
　職官考¶
　　諸路將官¶
　　(臣/)等謹按馬端臨考諸路將官有都統副都統統¶
　　制都總管副總管都副鈐轄兵馬都監州都監等¶
　　既詳載之矣今考都副總管等詳總管門餘從職¶
　　官志補其所未詳者具列於左¶
<pb:KR2m0014_WYG_061-1b>¶
宋哲宗紹聖三年詔諸路將副序位在路分都監之下¶
　徽宗大觀三年詔帥府無路分鈐轄望都無路分都¶
　監者許置一人其餘添置處任滿不差人宣和二年¶
　䖍州添置都監一人髙宗建炎初分置帥府以諸路¶
　帥臣兼要郡守帯兵馬鈐轄次要郡帶兵馬都監並¶
　以武臣為之(馬端臨考作建炎三/年事所載亦小異)副稱副總管副鈐¶
　轄副都監許以便宜行軍馬事辟置僚屬依帥臣法¶
　屯兵皆有等差¶
<pb:KR2m0014_WYG_061-2a>¶
遼北靣邊防官¶
　諸軍都虞候司有都虞候奚王府(見部/族官)大特哩衮司¶
　大國舅司大詳衮司(俱見/帳官)五院司六院司(俱見部/族官)塔¶
　斡爾司(未/詳)¶
　諸部署有兵馬都部署副部署都監判官諸軍指揮¶
　使有都指揮使副使都監諸統軍司有都統軍使副¶
　使都監等官(東京兵馬都部署司東契丹奚漢渤海/四軍都指揮使司    京都統軍使司)¶
　　(東京都詳衮司營保州都統軍司北湯河詳衮司/雙寛司  金吾  屬南靣  銅州  兵馬指揮使)¶
<pb:KR2m0014_WYG_061-2b>¶
　(司指涞州南兵/馬  揮使司)¶
　黄龍府兵馬都部署司(一作都/監署司)黄龍府鐵騾軍詳穏¶
　司咸州兵馬詳穏司有知咸州路兵馬事同知兵馬¶
　事咸州乣將東北路都統軍使司有掌法官(道宗大/安六年)¶
　(置簡按字書無乣字考續/𢎞  録乣音杳遼東軍也)¶
　南京都元帥府凡南京諸司並𨽻之¶
　西南面安撫使司都招討司五押招討司巡察司(詳/安)¶
　(撫司/門)西南邉大詳衮司西南路詳衮司西南靣伊喇¶
<pb:KR2m0014_WYG_061-3a>¶
　詳衮司山北路都部署司(又有知山北/道邊境事官)金肅軍都部¶
　置司南王府北王府王府山金司(一作山隂司署/在金山之北)¶
　西北路招討司戍長司(詳安撫/司門)西北路管押詳衮司¶
　總領司(有總領西北/路軍事官)領西北路十二班軍使司契丹¶
　軍托歡軍舒嚕軍禁軍奚王府鍚里軍大小兩軍北¶
　王府軍圖們軍羣牧軍宫分軍各詳衮司西北路金¶
　吾軍西北路兵馬都部署司凖都部署司統軍司禁¶
　軍都統司西北部鎮撫司(兼掌西北諸部軍民/有鎮撫西北部事官)黒水¶
<pb:KR2m0014_WYG_061-3b>¶
　河提轄司(在中京/黔州置)¶
　東北路兵馬詳衮司監軍馬司使(有管押東北/路軍馬事官)東北¶
　路女直詳衮司北女直兵馬司(在東京/遼州置)¶
　東路兵馬都總管府(詳總管/府門)東路都統軍使司遥里¶
　等十軍都詳衮司又九水諸夷安撫使(見安撫/使門)¶
　西南靣節制司有節制西南諸軍事又有都統軍司¶
　西路招討使司(見安撫/司門)倒塌嶺塌西塌母城三節度¶
　使司(詳節度/使門)山西兵馬都統軍司西邉大詳衮司四¶
<pb:KR2m0014_WYG_061-4a>¶
　畨都軍所(聖宗統和四年/置授李繼冲)夏州管内畨落使(統和四/年置授)¶
　(李繼/遷)倒塌嶺統事司¶
　　(臣/)等謹按遼史百官志諸京都虞候司各官乃上¶
　　京路諸司控制諸奚者也諸部署各官乃遼陽路¶
　　諸司控扼髙麗者也黄龍府兵馬都部署司各官¶
　　乃長春路諸司控制東北諸國者也南京都元帥¶
　　府(詳元帥/府門)乃備禦宋國者也西南靣安撫使司各¶
　　官乃西京諸司控制西夏者也西北路招討司各¶
<pb:KR2m0014_WYG_061-4b>¶
　　官乃西北路諸司控制諸國者也東北路兵馬詳¶
　　衮司各官乃東北路諸司也東路兵馬都總管府¶
　　各官乃東路諸司也西南靣節制各官乃西南邊¶
　　諸司也西路招討使司各官乃西路諸司也概稱¶
　　為北靣邉防官史稱其東接髙麗南與梁唐晉漢¶
　　周宋六代為勍敵北隣凖卜珠巴克大國以十數¶
　　西制西夏党項吐渾囘鶻等强國以百數居四戰¶
　　之區虎踞其間莫敢與攖觀邉防官而制勝之雄¶
<pb:KR2m0014_WYG_061-5a>¶
　　圖可見矣¶
　又行軍官(詳行樞/宻院)¶
南靣邉防官¶
　易州飛狐招安使兵馬司招撫司西南靣招安使司¶
　(俱詳安/撫司)五州都總管(互見總/管府門)又有山後五州都管司¶
　又五京都虞候司各有都虞候¶
　　(臣/)等謹按百官志五京都虞候稱為京官今以北¶
　　靣邉防内有此官名故附載之¶
<pb:KR2m0014_WYG_061-5b>¶
金諸邉將掌提控部保將輪畨巡守邉境正將副將部¶
將各一人又有隊將¶
　鄜延九將慶陽十將臨洮十四將鳯翔十六將河東¶
　三將並依此置¶
京東西南三路檢察司(宣宗興定/四年置)掌檢察支散軍糧騐¶
軍戸實給均軍户差役勸農種毋犯私殺馬牛私鹽酒¶
麴官有使副使¶
統軍司(河南山東/陜西益都)督領軍馬鎮攝封陲分營衛視察奸¶
<pb:KR2m0014_WYG_061-6a>¶
使一人紀綱庶務簽判司事副統軍判官各一人(世宗/大定)¶
(九年/置)又知事一人知法二人女直漢人各一(山東不設/判官知法)¶
(以益都府/知法益之)¶
　　(臣/)等謹按帝紀宣宗貞祐元年十月置招賢所四¶
　　年十月置官領招賢所事命内外官採訪有才識¶
　　勇畧能區畫防城者具以聞得實超任仍賞舉主¶
　　内員長才不為人所知者聴赴招賢所自陳十一¶
　　月諭皇太子京城提控官有以文資充者彼豈知¶
<pb:KR2m0014_WYG_061-6b>¶
　　兵其速易之興定元年二月罷招賢所盖其時軍¶
　　旅倥偬或置或罷俱非定制又百官志者宣宗嘗¶
　　置經畧司考帝紀貞祐二年八月罷經畧司而前¶
　　此不載置於何時殆亦軍官而史臣失於踈耳¶
元諸路萬户府為管軍官分上中下俱有達嚕噶齊萬¶
户副萬户各一人¶
　上萬户府管軍七千以上中萬户府管軍五千以上¶
　下萬户府管軍三千以上其官皆世襲有功則升之¶
<pb:KR2m0014_WYG_061-7a>¶
　每府設經歴知事提控案牘各一人¶
　其屬鎮撫司鎮撫二人䝉古漢人参用上千户所管¶
　軍七百以上中千户所管軍五百以上下千户所管¶
　軍三百以上俱有達嚕噶齊千户副千户各一人又¶
　彈壓二人䝉古漢人参用上百户所百户二人(䝉古/漢人)¶
　(各一/人)下百户所百户一人¶
　　元史百官志又有海道運糧萬户府已詳轉運司¶
　　門¶
<pb:KR2m0014_WYG_061-7b>¶
明總兵官副總兵叅將遊擊將軍守備把總無定員¶
　總鎮一方者為鎮守獨鎮一路者為分守各守一城¶
　一堡者為守備與主將同守者為協守又有提督提¶
　調巡視備禦領班備倭等名¶
　凡總兵副總兵率以公候伯都督充之其總兵掛印¶
　稱將軍者雲南曰征南將軍大同曰征西前將軍湖¶
　廣曰平蠻將軍兩廣曰征蠻將軍遼東曰征虜前將¶
　軍宣府曰鎮朔將軍甘肅曰平羌將軍寧夏曰征西¶
<pb:KR2m0014_WYG_061-8a>¶
　將軍交阯曰副將軍延綏曰鎮西將軍(諸印仁宗洪/熈元年制頒)¶
　其在薊鎮貴州湖廣四川及儧運淮安者不得稱將¶
　軍掛印宣宗宣徳間又設山西陜西二總兵世宗嘉¶
　靖間分設廣東廣西貴州湖廣二總兵為四改設福¶
　建保定副總兵為總兵又添設浙江總兵神宗萬厯¶
　間又増設於臨洮山海熹宗天啟間増設登萊至莊¶
　烈帝崇禎時益紛不可紀而位權亦非復當日盖明¶
　初雖叅將遊擊把總亦多有充以勲戚都督等官至¶
<pb:KR2m0014_WYG_061-8b>¶
　後則非然矣¶
　鎮守薊州總兵一人(舊設穆宗隆慶二年改為總理/練兵事務兼鎮守駐三屯營)¶
　協守副總兵三人(東路副總兵隆慶三年添設駐建/昌營管理燕河營臺頭營石門塞)¶
　(山海闗四路峪中路副總兵萬歴四年改設駐三屯/營帶管馬蘭  松棚峪喜峯口太平塞四路  西路)¶
　(副總兵隆慶三年添設駐石匣營管理/墻子嶺曹家寨古北口石塘嶺四路)分守叅將十¶
　一人(曰通州叅將曰山海闗叅將曰石門寨叅將曰/燕河營㕘將曰臺頭營叅將曰太平寨叅將曰)¶
　(馬蘭峪叅將曰墻子嶺叅將曰古北口/叅將曰石塘嶺叅將曰喜峯口叅將)遊擊將軍六¶
　人統領南兵遊擊將軍三人領班遊擊將軍七人坐¶
<pb:KR2m0014_WYG_061-9a>¶
　營官八人守備八人把總一人提調官二十六人¶
　鎮守昌平總兵官一人(舊設副總兵又有提督武臣/嘉靖三十八年裁副總兵以)¶
　(提督改為鎮守總兵駐/昌平城聼總督節制)分守叅將三人(曰居庸闗叅/將曰黄花鎮)¶
　(叅將曰横/嶺口叅將)遊擊將軍二人坐營官三人守備十人提¶
　調官一人¶
　鎮守遼東總兵官一人(舊設駐廣寧隆慶元年令冬/月移駐河東遼陽適中之地)¶
　(調度防禦應/援海州潘陽)協守副總兵一人(遼陽副總兵舊為分/守嘉靖四十五年改)¶
　(為協守駐遼陽城節制聞/原海州險山瀋陽等處)分守叅將五人(曰開原叅/将曰錦義)¶
<pb:KR2m0014_WYG_061-9b>¶
　(右叅將曰海盖右叅將曰/寧逺叅將曰寛奠堡叅將)遊擊將軍八人守備五人¶
　坐營中軍官一人備禦十九人¶
　鎮守保定總兵官一人(孝宗𢎞治十八年初設保定/副總兵後改為叅將武宗正)¶
　(徳九年復為分守副總兵嘉靖二十年改為鎮守三/十年改設鎮守總兵官萬厯元年令春秋兩防移駐)¶
　(浮圖峪遇有警移駐/紫荆闗以備入援)分守叅將四人(曰紫荆闗㕘將/曰龍固二闗叅)¶
　(將曰馬水口叅将/曰倒馬闗㕘將)遊擊將軍六人坐營中軍官一人¶
　守備七人把總七人忠順官二人¶
　鎮守宣府總兵官一人(舊設駐宣/府鎮城)協守副總兵一人¶
<pb:KR2m0014_WYG_061-10a>¶
　(副總兵舊亦駐鎮城嘉靖/二十八年移駐永寧城)分守叅將七人(曰北路獨/石馬營㕘)¶
　(將曰東路懐來永寜叅將曰上西路萬全右衛叅將/曰南路順聖蔚廣叅將曰中葛峪堡叅將曰下西路)¶
　(柴溝堡叅將/曰南山叅將)遊擊將軍三人坐營中軍官二人守備¶
　三十一人領班備禦二人(萬厯八/年革)¶
　鎮守大同總兵官一人(舊設駐大/同鎮城)協守副總兵一人¶
　(舊為左副總兵萬厯五/年去左字駐左衛城)分守叅將九人(曰東路叅將/曰北東路叅)¶
　(將曰中路叅將曰西路叅將曰北西路叅將曰井坪/城㕘將曰新坪堡叅將曰總督標左掖叅將曰威逺)¶
　(城叅將萬/厯八年革)遊擊將軍二人入衛遊擊四人坐營中軍¶
<pb:KR2m0014_WYG_061-10b>¶
　官二人守備三十九人¶
　鎮守山西總兵官一人(舊為副總兵嘉靖二十年改/設駐寜武國防秋移駐陽方)¶
　(口防冬移/駐偏闗)協守副總兵一人(嘉靖四十四年添設初/駐偏闗後移駐老營堡)¶
　分守叅將六人(曰東路代州左叅將曰西路偏□闗/右叅將曰太原左叅将曰中路利民)¶
　(堡右叅將曰河曲縣/叅將曰北樓口㕘將)遊擊將軍一人坐營中軍官一¶
　人守備十三人操守二人¶
　鎮守延綏總兵官一人(舊設駐/鎮城)協守副總兵一人(定/邉)¶
　(右副總兵嘉靖四十一年添設分守安/定鎮靖等處提調大墻及墻口等處)分守叅將六¶
<pb:KR2m0014_WYG_061-11a>¶
　人(曰孤山㕘將曰東路右㕘將曰西路左㕘將/曰中路㕘將曰清平㕘將曰榆林保寧叅將)遊擊¶
　將軍二人入衛遊擊四人守備十一人坐營中軍官¶
　一人¶
　鎮守寧夏總兵官一人(舊設駐/鎮城)協守副總兵一人(亦/舊)¶
　(設同駐/鎮城)分守㕘將四人(曰東路右㕘將曰西路左㕘/將曰靈州左㕘將曰北路平)¶
　(虜城/㕘將)遊擊將軍三人入衛遊擊一人(萬厯八/年革)守備三¶
　人備禦領班二人(萬厯九/年革)坐營中軍官二人管理鎮¶
　城都司一人領班都司二人(萬厯九/年革)管理水利屯田¶
<pb:KR2m0014_WYG_061-11b>¶
　都司一人¶
　鎮守甘肅總兵官一人(舊設駐/鎮城)協守副總兵一人(甘/肅)¶
　(左副總兵舊設嘉靖四十四年移/駐髙臺防禦隆慶四年囘駐鎮城)分守副總兵一人¶
　(凉州右副/總兵舊設)分守㕘將四人(曰莊浪左㕘將曰肅州右/㕘將曰西寧㕘將曰鎮畨)¶
　(㕘/將)遊擊將軍四人坐營中軍官一人守備十一人領¶
　班備禦都司四人¶
　鎮守陜西總兵官一人(舊駐㑹城後/移駐固原)分守副總兵一¶
　人(洮岷副總兵萬厯/六年改設駐洮州)分守㕘將五人(曰河州㕘將曰/蘭州㕘將曰靖)¶
<pb:KR2m0014_WYG_061-12a>¶
　(虜㕘將曰陜西叅將/曰皆文西固㕘將)遊擊將軍四人坐營中軍官二¶
　人守備八人¶
　鎮守四川總兵官一人(隆慶五年添/設駐建武所)分守副總兵一¶
　人(松潘副總/兵舊設)協守㕘將二人(曰松潘東路左㕘將/曰松潘南路右㕘將)遊¶
　擊將軍二人守備六人¶
　鎮守雲南總兵官一人(舊設駐/雲南府)分守㕘將三人(曰臨/元㕘)¶
　(将曰永昌㕘將/曰順䝉㕘將)守備二人巡撫中軍坐營官一人¶
　鎮守貴州總兵官一人(舊設嘉靖三十二年加提督/麻陽等處地方職銜駐銅仁)¶
<pb:KR2m0014_WYG_061-12b>¶
　(府/)分守㕘將二人(曰提督清浪右㕘將曰/提督川貴迤西左㕘將)守備七人¶
　巡撫中軍官一人¶
　鎮守廣西總兵官一人(舊為副總兵嘉靖四十/五年改設駐桂林府)分守¶
　㕘將五人(曰潯梧左㕘將曰柳慶右叅將曰永/寜㕘將曰思恩恭將曰昭平㕘將)守備¶
　三人坐營官一人¶
　鎮守湖廣總兵官一人(舊設嘉靖十年罷十二年復/設萬厯八年又罷十二年仍)¶
　(復設駐/省城)分守㕘將三人(曰黎平㕘將曰鎮筸/㕘將曰鄖陽㕘將)守備十¶
　一人把總一人¶
<pb:KR2m0014_WYG_061-13a>¶
　鎮守廣東總兵官一人(舊為征蠻將軍兩廣總兵官/嘉靖四十五年分設駐潮州)¶
　(府/)協守副總兵一人(潮漳副總兵萬厯/三年添設駐南澳)分守㕘將七¶
　人(曰潮州㕘將曰瓊崖㕘將曰雷廉㕘將曰山東㕘/將曰西山㕘將曰督理廣州海防㕘將曰恵州㕘)¶
　(將/)總兵遊擊將軍一人守備五人坐營中軍官二人¶
　把總四人¶
　提督狼山副總兵一人(嘉靖三十七年/添設駐通州)鎮守江南副¶
　總兵一人(舊係總兵官駐福山港後移駐鎮江儀真/二處嘉靖八年裁革十九年復設二十九)¶
　(年仍革三十二年改設副總兵/駐金山衛四十三年移駐吳淞)分守㕘將二人(曰徐/州㕘)¶
<pb:KR2m0014_WYG_061-13b>¶
　(將曰金/山叅將)遊擊將軍一人守備六人鳯陽軍門中軍官¶
　一人把總十三人¶
　鎮守浙江總兵官一人(嘉靖三十四年設總理浙直/海防三十五年改鎮守浙直)¶
　(四十二年改鎮守浙江舊/駐定海縣後移駐省城)分守㕘將四人(曰杭嘉湖/㕘將曰寧)¶
　(紹㕘將曰温處㕘/將曰金台嚴㕘將)遊擊將軍二人總捕都司一人把¶
　總七人¶
　分守江西㕘將一人(曰南贑㕘將嘉靖四十/三年改設駐㑹昌縣)守備四¶
　人把總六人¶
<pb:KR2m0014_WYG_061-14a>¶
　鎮守福建總兵官一人(舊為副總兵嘉靖四十/二年改設駐福寜州)分守¶
　㕘將一人(曰南路/㕘將)守備三人把總七人坐營官一人¶
　鎮守山東總兵官一人天啟中増設總督備倭都司¶
　一人領薊鎮班都司四人又河南守備三人領薊鎮¶
　班都司四人¶
　總督漕運總兵官一人(成祖永樂二年總兵副總兵/統領官運海運後海運罷尃)¶
　(督漕運英宗天順元/年又令兼理河道)協同督運㕘將一人(天順元/年設)把¶
　總十二人(南京二江南直𨽻二江北直𨽻二中/都一浙江二山東一湖廣一江西一)¶
<pb:KR2m0014_WYG_061-14b>¶
都指揮使司掌一方之軍政各率其衛所以𨽻於五府¶
而聽於兵部都指揮使一人同知二人僉事四人行都¶
指揮使司設官與指揮使司同¶
　其屬經歴司經歴都事斷事司斷事副斷事吏目各¶
　一人司獄司司獄倉庫草場大使副使各一人¶
　凡都司並流官或得世官嵗撫按察其賢否五嵗考¶
　選軍政而廢置之都指揮使及同知僉事常以一人¶
　統司事曰掌印一人練兵一人屯田曰僉書巡捕軍¶
<pb:KR2m0014_WYG_061-15a>¶
　噐漕運京操備禦諸雜務並選充之否則曰帶俸凡¶
　備倭守備行都指揮事者不得建牙陞公座凡朝廷¶
　吉凶表箋序銜布按二司上經歴都事典文移斷事¶
　理刑獄¶
　明初置各行省行都督府設官如都督府又置各都¶
　衛指揮使司洪武四年置各都衛斷事司以理軍官¶
　軍人詞訟又以都衛節制方靣職係甚重從朝廷選¶
　調不許世襲七年置西安行都衛指揮使司於河州¶
<pb:KR2m0014_WYG_061-15b>¶
　八年十月詔各都衛並改為都指揮使司凡改設都¶
　司十有三(燕山都衛為北平都司西安都衛為陜西/都司太原都衛為山西都司杭州都衛為)¶
　(浙江都司江西都衛為江西都司青州都衛為山東/都司成都都衛為四川都司福州都衛為福建都司)¶
　(武昌都衛為湖廣都司廣東都衛為廣東都司廣西/都衛為廣西都司定遼都衛為遼東都司河南都衛)¶
　(為河南/都司)行都司三(西安行都衛為陜西行都司大同/都衛為山西行都司建寧都衛為)¶
　(福建行/都司)十五年置貴州雲南二都司後以北平都司¶
　為北平行都司永樂元年改為大寧都司宣徳中増¶
　置萬全都司計天下都司凡十有六(十三省都司外/有遼東大寜萬)¶
<pb:KR2m0014_WYG_061-16a>¶
　(全三/都司)又於建昌置四川行都司於鄖陽置湖廣行都¶
　司計天下行都司凡五¶
　明初又於各行省置都鎮撫司設都鎮撫副鎮撫知¶
　事(吳元年改知事為/提控案牘省注)洪武六年罷¶
衛指揮使司設官如京衛¶
　外衛各統於都司行都司或留守司率世官或有流¶
　官凡襲替陞授優給優養及屬所軍政掌印僉書報¶
　都指揮使司達所𨽻都督府移兵部毎嵗撫按察其¶
<pb:KR2m0014_WYG_061-16b>¶
　賢否五嵗一考選軍政廢置之凡管理衛事惟屬掌¶
　印僉書不論指揮使同知僉事考選其才者充之分¶
　理屯田騐軍營操巡捕漕運備禦出哨入衛戍守軍¶
　噐諸雜務曰見任管事不任事入隊曰帶俸差操征¶
　行則率其屬聽所命主帥調度¶
所千戸所正千户一人副千户鎮撫各二人¶
　其屬吏目一人所轄百户所凡十共百户十人總旗¶
　二十人小旗百人¶
<pb:KR2m0014_WYG_061-17a>¶
　其守禦千户所軍民千户所設官並同凡千户一人¶
　掌印一人僉書曰管軍千户百户有試有實授其掌¶
　印恒以一人兼數印凡軍政衛下於所千戸督百户¶
　百户下總旗小旗率其卒伍以聽令鎮撫無獄事則¶
　管軍百户缺則代之其守禦千戸所不𨽻於衛而自¶
　達於都司凡衛所皆𨽻都司而都司又分𨽻五軍都¶
　督府(浙江山東遼東都司𨽻左軍都督府都陜西四/川廣西雲南貴州都司陜西四川行  司𨽻右)¶
　(軍都督府守中都留守司河南都司𨽻中軍都督府/  興都留  司湖廣福建江西廣東都司湖廣福建)¶
<pb:KR2m0014_WYG_061-17b>¶
　(行都司𨽻前軍都督府後大寧萬全山/西都司山西行都司𨽻  軍都督府)¶
　明初置千户所設正千户副千户鎮撫百户又立各¶
　萬戸府設正萬户副萬户知事照磨尋以名不稱實¶
　遂罷萬戸府而設指揮使及千户等官覈諸將所部¶
　有兵五千者為指揮使千人者為千户百人者為百¶
　户五十人為總旗十人為小旗(洪武二年置刻期千/户所選能疾行者二)¶
　(百人以百/户領之)七年申定衛所之制先是内外衛所凡一¶
　衛統十千戸一千户統十百户百户領總旗二總旗¶
<pb:KR2m0014_WYG_061-18a>¶
　領小旗五小旗領軍十至是更定其制每衛設前後¶
　中左右五千户所大率以五千六百人為一衛一千¶
　一百二十人為一千户所一百一十二人為一百户¶
　所每百户所設總旗二人小旗十人二十年始命各¶
　衛立掌印僉事專職理事以指揮使掌印同知僉事¶
　各領一所士卒有武藝不嫻噐械不利者皆責所領¶
　之官二十三年又設軍民指揮使司軍民千戸所計¶
　天下内外衛凡五百四十有七所凡二千五百九十¶
<pb:KR2m0014_WYG_061-18b>¶
　有三自衛指揮以下其官多世襲其軍士亦父子相¶
　繼為一代定制¶
　　諸府官¶
　　(臣/)等謹按馬端臨考有京尹留守都廂郡太守尉¶
　　丞等官今以留守詳留守司門都廂詳鎮戍闗市¶
　　等官門餘從各史志輯録如左¶
宋南渡後置臨安府尹有知通簽推判官¶
　府舊為杭州領浙西兵馬鈐轄建炎三年詔改為臨¶
<pb:KR2m0014_WYG_061-19a>¶
　安府其守臣令帶浙西同安撫使時置帥在鎮江府¶
　紹興駐驆臨安遂正稱安撫使置知府一人通判二¶
　人簽書節度判官&KR0441;公事節度推官觀察推官觀察¶
　判官録事㕘軍左右司理㕘軍司户司法参軍各一¶
　人本府掌畿甸之事籍其户口均其賦役頒其禁令¶
　城外内分南北左右廂各置廂官以聽民之訟訢(廂/官)¶
　(許奏辟京朝官親民資序人充後以/臣僚言罷城内兩廂官惟城外置焉)分使臣十人以¶
　緝捕在城盜賊立五酒務置監官以裕財分六都監¶
<pb:KR2m0014_WYG_061-19b>¶
　界分差兵一百四十八鋪以巡防烟火置兩總轄承¶
　就御前朝㫖文字凡銜寳御批實封有所收索則供¶
　進凡省臺寺監監司符牒及管下諸縣及倉場等申¶
　到公事則受而理之凡大禮及國信隨事應辦祠祭¶
　共其禮料㑹聚陳其幄帟人使徃来辦其舟楫皆先¶
　期飭於有司領縣九分士戸儀兵刑工六案内戸案¶
　分上中下案外有免役案常平案上下開折司財賦¶
　司大禮局國信司排辦司修造司各治其事孝宗乾¶
<pb:KR2m0014_WYG_061-20a>¶
　道七年皇太子領尹事置少尹一人日受民詞以白¶
　太子間日率僚屬詣宫禀事置判官二人推官三人¶
　九年皇太子解尹事臨安府知通簽判推判官並依¶
　舊置既據保義郎趙禮之狀臨安府依條合置兵馬¶
　監押一人經任監當四人初任監當闕一人昨皇太¶
　子領府尹更不差注今既辭免乞將宗室添差員闕¶
　依舊從之淳熈三年詔罷備攝官惟緝捕使臣十二¶
　人聽候差使六人許令辟置寧宗嘉泰四年詔臨安¶
<pb:KR2m0014_WYG_061-20b>¶
　府添差不釐務總管路鈐二十人州鈐轄路分都監¶
　副都監二十人正副將十五人安撫司凖備將領十¶
　五人州都監以下十人共以八十人為額尋減總管¶
　路鈐五人開禧三年復省罷總管路分共六人¶
　　(臣/)等謹按宋史職官志又載河南應天府官有收¶
　　尹少尹司録戸曹法曹士曹尹以下掌同開封府¶
　　尹闕則置知府事一人(以郎中以上充二品以上/曰判府次府及節度州凖)¶
　　(此/)通判一人(以朝/官充)判官推官各一人(或以京朝/官簽書)使¶
<pb:KR2m0014_WYG_061-21a>¶
　　院牙職左右軍巡悉同開封而主典以下差減其¶
　　數户曹通掌府院户籍考課税賦法曹専掌讞議¶
　　士曹或䕃叙起家不常置(諸州府同至道初罷司/理院州置司士取官吏)¶
　　(强慢者為/給簿尉奉)助教有特恩而受者不釐務盖指南渡¶
　　以前言之故馬端臨考亦畧而不詳又有次府牧¶
　　尹少尹司録戸曹法曹士曹司理文學助教牧尹¶
　　以下所掌並同開封(真宗大中祥符八年以楚王/為興元牧其後又為京兆江)¶
　　(陵牧自餘/無為者)尹闕則知府事一人(以朝官及刺史以/上或諸司使充)¶
<pb:KR2m0014_WYG_061-21b>¶
　　通判一人(以京朝官充太祖乾徳初置統冶軍州/之政事得専達與長史均禮大藩或置)¶
　　(兩人户少事簡有不置者正刺/史以上州知州雖小處亦特置)使院牙執事並同¶
　　前不知馬端臨考何以不載特附録於此¶
遼南靣大蕃府官有知府事同知府事府判官¶
　　遼史百官志止載黄龍興中兩府有之¶
金諸府(謂非兼總管府事者其兼領/總管府者已詳都總管門)尹同知少尹各一¶
人府判一人掌紀網衆務分判吏户禮案事專掌通檢¶
推排簿籍推官一人掌同府判兵刑工案事又有知法¶
<pb:KR2m0014_WYG_061-22a>¶
一人¶
元散府(其大路都總管府即京/尹之職已詳都總管門)達嚕噶齊一人知府或¶
府尹一人領勸農鄂囉與路同同知判官推官知事提¶
控案牘各一人¶
　所在有𨽻諸路及宣慰司行省者有直𨽻省部者有¶
　統州縣者有不統州縣者其制各有差等¶
諸州(世祖中統五年併立州縣未有差等至元三年定/一萬五千戸之上者為上州六千户之上者為中)¶
(州六千户之下者為下州江南既平二十年又定其地/五萬户之上者為上州三萬戸之上者為中州不及三)¶
<pb:KR2m0014_WYG_061-22b>¶
(萬户者為下州於是升縣為州者四/十有四縣户雖多附路府者不改)上州達嚕噶齊尹¶
同知判官中下州達嚕噶齊知州同知判官兼捕盜之¶
事㕘佐官上州知事提控案牘各一人中州吏目提控¶
案牘各一人下州吏目一人(或二/人)¶
諸軍唯邉逺之地有之各統屬縣其設官如下州¶
明順天府府尹府丞治中各一人通判六人推官儒學¶
教授訓導各一人其屬經歴司經歴知事照磨所照磨¶
檢校各一人所轄宛平大興二縣知縣各一人縣丞二¶
<pb:KR2m0014_WYG_061-23a>¶
人主簿無定員典史司獄司司獄都税司大使副使各¶
一人宣課司(凡四正陽門外正陽/門張家灣盧溝橋)税課司(凡二安定門/外安定門)¶
各大使税課分司(凡二崇文/門徳勝門)各副使一人遞軍所批騐¶
所各大使各一人¶
　府尹掌京府之政令宣化和人勸農問俗均貢賦節¶
　征徭謹祭祀閲實户口紏治豪强隠恤窮困疏理獄¶
　訟務知百姓之疾苦嵗立春迎春進春祭先農之神¶
　月朔望早朝奏老人坊廂聽宣諭孟春孟冬率其僚¶
<pb:KR2m0014_WYG_061-23b>¶
　屬行鄉飲酒禮凡勲戚家人文引毎三月一奏市易¶
　平其物價遇内官監徵𣲖物料雖有印信揭帖必補¶
　牘靣奏若天子耕耤行三推禮則奉青箱播種於後¶
　禮畢率庶人終畆府丞貳京府兼領學校治中㕘理¶
　府事以佐尹丞通判分理糧儲馬政軍匠薪炭河渠¶
　堤涂之事推官理刑名察屬吏二縣職掌如外縣以¶
　近涖輦下故品秩特優¶
　順天府即舊北平府洪武二年置北平行省九年改¶
<pb:KR2m0014_WYG_061-24a>¶
　為北平布政司皆以北平為㑹府永樂初改為順天¶
　府十年升為府尹設官如應天府(順天府通判舊六/人内一人管糧一)¶
　(人管馬一人清軍一人管匠一人管河一人管柴炭/嘉靖八年革管河管柴炭二人萬厯九年革清軍管)¶
　(匠二人十一年復/設一人兼管軍匠)¶
應天府府尹府丞治中各一人通判二人推官一人經¶
歴知事照磨檢校各一人¶
　洪武三年改應天府知府為府尹賜銀印¶
府知府一人同知通判無定員推官一人其屬經歴司¶
<pb:KR2m0014_WYG_061-24b>¶
經歴知事照磨所照磨檢校司獄司司獄各一人(所轄/别見)¶
　知府掌一府之政宣風化平獄訟均賦役以教養百¶
　姓每三嵗察屬吏之賢否上下其考以達於省上吏¶
　部凡朝賀弔祭視布政使司直𨽻府得專達凡詔赦¶
　例令勘劄至謹受之下所屬奉行所屬之政皆受約¶
　束於府劑量輕重而令之大者白於撫按布按議允¶
　乃行凡賔興科貢提調學校修明祀典之事咸掌之¶
　若籍帳軍匠驛遞馬牧盜賊倉庫河渠溝防道路之¶
<pb:KR2m0014_WYG_061-25a>¶
　事雖有專官皆總領而稽覈之同知通判分掌清軍¶
　巡捕管糧治農水利屯田牧馬等事無常職(各府所/掌不同)¶
　(如延安延綏同知又/兼牧民餘不盡載)無定員(邉府同知有増/至六七員者)推官理¶
　刑名賛計典(各府推官洪/武三年始設)經歴照磨檢校受發上下¶
　文移磨勘六房宗卷¶
　明初改諸路為府洪武六年分天下府三等糧二十¶
　萬石以上為上府二十萬石以下為中府十萬石以¶
　下為下府七年減北方府州縣官三百八人十三年¶
<pb:KR2m0014_WYG_061-25b>¶
　選國子學生二十四人為府州縣官六月罷各府照¶
　磨二十七年復置自宣徳三年棄交阯布政司計天¶
　下府凡一百五十有九¶
州知州一人同知通判無定員(里不及三十而無屬縣/裁同知判官有屬縣裁)¶
(同/知)其屬吏目一人(所轄/别見)¶
　知州掌一州之政凡州二有屬州有直𨽻州屬州視¶
　縣直𨽻州視府而品秩則同同知判官俱視其州之¶
　事繁簡以供厥職計天下州凡二百三十有四¶
<pb:KR2m0014_WYG_061-26a>¶
　　諸縣官¶
宋寧宗嘉定十二年詔兩經作令滿替者實歴九考有¶
政聲無過犯舉員及格改官人特免再作知縣許受簽¶
判彧幹官以當知縣履歴¶
　縣丞(詳馬端/臨考)主簿(凡批銷必親書押不許用手/記仍不許差出以防銷注)尉(嘉/定)¶
　(十三年詔極邉縣尉獲盜/酬賞班改咸以二人為額)¶
遼縣官有令丞主簿尉¶
　遼史百官志曰五京諸州屬縣見地理志¶
<pb:KR2m0014_WYG_061-26b>¶
金赤縣(謂大興/兒平)令一人掌養百姓按察所部宣導風化¶
勸課農桑平理獄訟捕除盜賊禁止游惰兼管常平倉¶
及通檢推排簿籍總判縣事丞一人掌貳縣事主簿一¶
人掌同縣丞尉四人專巡捕盜賊餘縣置四尉者同此¶
次赤縣(又曰/劇縣)令丞主簿尉各一人諸縣設官同¶
　凡縣二萬五千户以上為次赤為劇二萬以上為次¶
　劇在諸京倚郭者曰京縣自京縣而下以萬户以上¶
　為上三千户以上為中不滿三千為下中縣而下置¶
<pb:KR2m0014_WYG_061-27a>¶
　丞以主簿與尉通領巡捕事下縣則不置尉以主簿¶
　兼之¶
　　金史百官志曰宣宗興定元年行辟舉縣令法以¶
　　六事考之一曰田野闢二曰户口増三曰賦役平¶
　　四曰盜賊息五曰軍民和六曰詞訟簡六事俱備¶
　　為上等升職一等兼四事者為中等減二資歴其¶
　　次為下等減一資歴否則為不稱截罷而降之平¶
　　常者依本格¶
<pb:KR2m0014_WYG_061-27b>¶
元諸縣(至元三年合併江北州縣六千户之上者為上/縣二千户之上者為中縣不及二千户者為下)¶
(縣二十年又定江淮以南三萬户之上者為上縣/一萬户之上者為中縣一萬户之下者為下縣)上縣¶
達嚕噶齊尹丞簿尉各一人典史二人中縣不置丞餘¶
悉如上縣之制下縣置官如中縣民少事簡之地則以¶
簿兼尉後又别置尉尉主捕盜之事别有印典史一人¶
　宛平縣達嚕噶齊尹各一人丞主簿各三人尉一人¶
　典史三人¶
　大興縣達嚕噶齊尹丞各一人主簿二人尉一人典¶
<pb:KR2m0014_WYG_061-28a>¶
　史三人¶
　至元十一年置宛平治大都麗正門以西大興治大¶
　都麗正門以東¶
　　元史百官志宛大二縣屬管領諸路打捕鷹房總¶
　　管府¶
明縣(大興宛平二/縣已見前)知縣縣丞主簿各一人其屬典史一¶
人(所轄/别見)¶
　知縣掌一縣之政凡賦役嵗㑹實征十年造黄册以¶
<pb:KR2m0014_WYG_061-28b>¶
　丁産為差賦有金穀布帛及諸貨物之賦役有力役¶
　雇役借債不時之役皆視天休咎地理豐耗人力貧¶
　富調劑而均節之嵗歉則請於府若省蠲減之凡養¶
　老祀神貢士讀法表善良恤窮乏稽保甲嚴緝捕聽¶
　獄訟皆躬親厥職而勤慎焉若山海澤藪之産足以¶
　資國用者則按籍而致貢縣丞主簿分掌糧馬巡捕¶
　之事典史典文移出納如無縣丞或無主簿則分領¶
　丞簿職(縣丞主簿添革不一若編/户不及二十里者並裁)¶
<pb:KR2m0014_WYG_061-29a>¶
　吳元年定縣三等糧十萬石以下為上縣六萬石以¶
　下為中縣三萬石以下為下縣凡新授郡縣官給道¶
　里費洪武元年徴天下賢才為府州縣職敕命厚賜¶
　以勵其亷恥又勅諭之至於再三十七年定府州縣¶
　條例八事頒示天下永為遵守是時天下府州縣官¶
　亷能正直者必遣行人齎勅往勞増秩賜金仁宣之¶
　際猶然英憲而下日罕自後益重内輕外此風絶矣¶
　計天下縣凡一千一百七十有一¶
<pb:KR2m0014_WYG_061-29b>¶
　　諸學校官¶
遼南面五經學官博士助教各一人¶
　道宗清寧五年詔設學養士頒經及傳疏置官如上¶
　　百官志上京中京學俱别有國子監南京學亦曰¶
　　南京太學太宗置東西京則苐曰學而已¶
　大蕃府學(黄龍興中兩/府各有學)各州學(或屬觀察使或屬團/練使或屬防禦使或)¶
　(屬州/刺史)各縣學皆有博士助教¶
金諸府教授一人¶
<pb:KR2m0014_WYG_061-30a>¶
諸節鎮州教授一人¶
諸防禦州州教授一人¶
元儒學提舉司(各處行省所署/之地皆置一司)統諸路府州縣學校祭¶
祀教養錢糧之事及考校呈進著述文字毎司提舉副¶
提舉吏目各一人¶
　又䝉古提舉學校官提舉同提舉各一人至元十八¶
　年置惟江浙湖廣江西三省行之餘省不置¶
　大都路提舉學校所提舉一人教授學正各二人學¶
<pb:KR2m0014_WYG_061-30b>¶
　録一人¶
　左都威衛使司教授二人(仁宗延祐/二年置)¶
　右都威衛使司儒學教授一人(延祐二/年置)䝉古教授一¶
　人(四年/増)¶
　右欽察衛儒學教授一人(武宗至大/四年置)䝉古教授一人¶
　(延祐四/年置)¶
　左欽察衛教官儒學教授一人¶
　龍翊侍衛親軍都指揮使司教官二䝉古字教授一¶
<pb:KR2m0014_WYG_061-31a>¶
　人儒學教授一人¶
諸路學校官路設教授學正學録各一人散府及上中¶
州教授一人下州學正一人縣教諭一人書院山長一¶
人¶
　　(臣/)等謹按元史選舉志謂世祖中統二年始命置諸路¶
　　學校官凡師儒之命於朝廷者曰教授命於禮部¶
　　及行省及宣慰司者曰學正學録教諭山長而百¶
　　官志失載今補之¶
<pb:KR2m0014_WYG_061-31b>¶
明儒學府教授一人訓導四人州學正一人訓導三人¶
縣教諭一人訓導二人¶
　教授學正教諭掌教訓所屬生員訓導佐之凡生員¶
　廪膳増廣府學四十人州學三十人縣學二十人附¶
　學生無定數儒學官月課士子之藝業而奬勵之凡¶
　學政遵卧碑咸聽於提學憲臣提調府聽於府州聽¶
　於州縣聽於縣其殿最視鄉舉之有無多寡¶
　明初置儒學提舉司洪武二年詔天下府州縣皆立¶
<pb:KR2m0014_WYG_061-32a>¶
　學三十一年詔天下學官改授旁郡州縣正統元年¶
　始設提督學校官有都司儒學(洪武十七年/置遼東始)行都司¶
　儒學(洪武二十三/年置北平始)衛儒學(洪武十七年置岷州衛二/十三年置大寜等衛始)¶
　以教武臣子弟俱設教授一人訓導二人河東又設¶
　都轉運司儒學制如府其後宣慰安撫等土官俱設¶
　儒學¶
武學京衛武學教授訓導各一人衛武學教授一人訓¶
導二人或一人掌教京衛各衛㓜官及應襲舎人與武¶
<pb:KR2m0014_WYG_061-32b>¶
生以待科舉武舉㑹舉而聽於兵部其無武學者凡諸¶
武生則𨽻儒學¶
　建文四年始置京衛武學設教授一人啟忠等十齋¶
　各訓導二人永樂中罷正統六年復設後漸置各衛¶
　武學設官如儒學之制¶
　　巡檢¶
宋都巡檢使有都巡檢巡檢州縣巡檢等官¶
　南渡後分置(餘詳馬/端臨考)¶
<pb:KR2m0014_WYG_061-33a>¶
遼北靣邉防官西南靣巡檢司官有巡檢同巡檢西北¶
路亦有巡檢司¶
南靣邉防官有巡檢使司官有使¶
　景宗保寧中見耶律和卓為巡檢司¶
金中都都巡檢司¶
　東北一人通州置司分管大興漷隂昌平通順薊盈¶
　州界盜賊事西南一人良鄉縣置司分管良鄉宛平¶
　安次永清縣并涿易州界盗賊事¶
<pb:KR2m0014_WYG_061-33b>¶
諸州都巡檢使副都巡檢使各一人¶
　右宿泗唐鄧蔡亳陳潁德華河隴泰等州并西北路¶
　依此置餘不加使字¶
散巡檢(内泗州以管/勾排岸兼之)皆設副巡檢一人為之佐¶
　右地險要處置司(唐鄧宿泗潁夀蔡等州及縁邉二/十五處置大定二十二年廣寜府)¶
　(大斧山置巡檢司章宗明昌/五年升蔡州劉輝村置巡檢)¶
　　(臣/)等謹按宣宗紀元光二年八月遣官分行蔡息¶
　　陳亳唐鄧裕諸州凡民丁相聚立砦避兵與各處¶
<pb:KR2m0014_WYG_061-34a>¶
　　檢相依者五千户以上置砦長一人萬户增副一¶
　　人仍先遷一官能安民弭盜勸農者論功注授乃¶
　　一時所特設也¶
元大都東闗廂巡檢司掌巡捕盜賊姦宄之事巡檢三¶
人¶
　至元二十一年置西北南闗廂巡檢司設置並同又¶
　有香河等處巡檢司(詳尚供總/管府内)¶
諸巡檢司巡檢一人¶
<pb:KR2m0014_WYG_061-34b>¶
明巡檢司主緝捕盜賊盤詰姦偽凡在外各府州縣闗¶
津要害處俱設巡檢副巡檢俾率徭役弓兵警備不虞¶
　洪武二年以廣西地接猺獞始於闗隘衝要之處設¶
　巡檢司以警奸盜後遂増置各處十三年二月特賜¶
　勅諭之尋改為雜職¶
　　明史職官志曰巡檢設官各府州縣有無多寡不¶
　　同¶
　　鎮戍闗市官¶
<pb:KR2m0014_WYG_061-35a>¶
宋置鎮砦官¶
　諸鎮置於管下人烟繁盛處設監官管火禁或兼酒¶
　税之事砦置於險扼控禦去處設砦官招收士軍閲¶
　習武藝以防盜賊¶
　　以上所載與馬端臨考所載鎮戍闗市官正同而¶
　　此較詳焉故録之¶
金諸知鎮知城知堡知寨¶
潼闗闗使兼譏察官掌闗禁譏察姦偽及管鑰啟閉副¶
<pb:KR2m0014_WYG_061-35b>¶
譏察掌任使之事¶
　居庸紫荆通㑹㑹安四闗及他闗皆設使¶
大慶闗管勾河橋官兼譏察事一人掌解繫浮橋濟渡¶
舟楫巡視河道修完埽岸兼率埽兵四時功役裁植榆¶
柳預備物料譏察姦偽等事同管勾一人¶
　　(臣/)等謹按百官志又有九鼎大陽津渡惟置譏察¶
　　官一人孟津渡譏察一人掌譏察姦偽副譏察一¶
　　人又有管勾泗州兼排岸巡檢(互見巡/檢門)附録於此¶
<pb:KR2m0014_WYG_061-36a>¶
提舉譏察使副使(陜西一人/河南一人)¶
　南遷後陜西置於秦州河南置於唐鄧息夀泗五州¶
　又有沿淮譏察使¶
　　(臣/)等謹按哀宗紀天興二年六月帝入蔡州八月¶
　　設四隅譏察官亦一時特設耳¶
提舉秦藍兩闗提舉同提舉又有提舉三門集津南北¶
岸¶
　俱南遷後置¶
<pb:KR2m0014_WYG_061-36b>¶
市令司掌平物價度量權衡之違式百貨之估直¶
　惟中都置令一人(南遷後以左/右警使兼)丞一人¶
元各處托克托和斯掌辨使臣姦偽正副各一人¶
明驛丞典郵傳迎送之事凡舟車夫馬廪糗庖饌禂帳¶
視使客之品秩僕夫之多寡而謹供應之支直於府若¶
州縣而籍其出入¶
　各府州縣有無多寡不同¶
　　部族屬國官¶
<pb:KR2m0014_WYG_061-37a>¶
　　(臣/)等謹按馬端臨考不列部族屬國官今考遼史¶
　　云古者天子巡守方岳五服之君各述其職遼之¶
　　部族官似之則此官之繫於遼者綦重也金亦有¶
　　部族官具如左¶
遼北靣約尼九帳大常衮司掌約尼可汗九世宫分之¶
事有大常衮(亦/曰)約尼太師太保太尉司徒司空侍中(一/作)¶
(世燭太宗會/同元年置)又有敞史知事¶
　太祖受位於約尼以九帳(温汗蘇爾威汗和拉汗汗蘭/蘇克汗森濟汗兆古汗伊)¶
<pb:KR2m0014_WYG_061-37b>¶
　(汗巴拉汗□陶/津汗凡九世)居皇族一帳之上設常衮司以奉之¶
　有司不與焉¶
　又約尼帳節度司(詳節度/使司門)約尼乣詳衮司官有約尼¶
　乣詳衮都監將軍小將軍又約尼尅官名未詳¶
　　(臣/)等謹按百官志謂太祖有帝王之度者三代約¶
　　尼氏尊九帳於御營之上(遼俗東嚮而尚左御營/東嚮約尼九帳南嚮故)¶
　　(云/)一也滅渤海國存其族帳亞於約尼二也併奚¶
　　王之衆撫其帳部擬於國族三也又謂凡十二宫¶
<pb:KR2m0014_WYG_061-38a>¶
　　五京皆太祖以來征討所得非受之於約尼而待¶
　　先世之厚有如此¶
渤海帳司官制未詳有渤海宰相太保塔瑪近侍詳衮¶
司¶
奚王府伊實王府¶
　並見部族官¶
部族官¶
　大部族有大王(本名額/爾竒木)左右宰相太師太保太尉司¶
<pb:KR2m0014_WYG_061-38b>¶
　徒(本名特/哩衮)節度使司(詳節度/使門)詳衮司有詳衮都監將¶
　軍小將軍錫里(縣/也)有錫里額爾竒木錫里瑪爾布(亦/曰)¶
　(馬歩本名錫/里達爾罕)錫里伊埒穆爾(鄉/也)有錫衮(本曰穆/特布)¶
　小部族有司徒府司徒司空又節度使司(見節度/使門)詳¶
　衮司又錫里有令衮瑪爾布伊埒穆爾有錫衮¶
　五院部(即北大/王院)有知五院事六院部(即南大/王院)有知六¶
　院事伊實部(郎伊實/王府)有伊實府都右稜節度使司奚¶
　六部(即奚/王府)有二詳衮二宰相又有托里太尉有奚六¶
<pb:KR2m0014_WYG_061-39a>¶
　部漢軍詳衮有奚伊喇詳衮有先離達蘭官¶
　　(臣/)等謹按以上四大王府乃所為大部族也若以¶
　　下諸部凡五十具如左¶
　又有丕勒部卓特部威部聶哷部圖嚕卜部圖吉部¶
　圖嚕卜室韋部納喇諾觀部徳哷勒逹勒逹部伊實阿¶
　爾威部卓特阿爾威部丕勒達嚕噶部烏爾古聶哷¶
　部圖嚕部薩拉噶部揚珠部諾延昭部鄂博庫部特¶
　哩特黙部刷部哈凖部約囉部伯特部綽里特部敖¶
<pb:KR2m0014_WYG_061-39b>¶
　拉部南尅部北尅部烏延突厥部阿雅突厥部納喇¶
　永安部阿雅女直部伊徳女直部額圖琿烏古部達¶
　魯特廸里部室韋部珠展達嚕噶部黙古斯部吉達¶
　部北廸里部鼐竒特唐古部北唐古部南唐古部和¶
　拉唐古部河西部色克圖部巴爾斯布古徳部塔瑪¶
　布古徳部五國部¶
　　(臣/)等謹按遼史營衛志太祖析九帳三房之族更¶
　　列二十部則自圖嚕部以上十四部併四大王府¶
<pb:KR2m0014_WYG_061-40a>¶
　　及巴哩伊實已二國舅帳是也聖宗分置十有八¶
　　即五國部以上三十四部是也并舊為五十四部¶
　　而百官志所載則以約囉伯特綽里特敖拉南尅¶
　　北尅六部列於納喇部之次又多一托輝部其室¶
　　韋部則分大黄小黄二志之不同如此今從營衛¶
　　志纂輯¶
屬國屬部官¶
　其制官大者擬王封小者准部使仍命其酋長與契¶
<pb:KR2m0014_WYG_061-40b>¶
　丹人區别而用考其可知者具如左¶
　屬國有大王于越左右相特哩衮(亦曰/司徒)太師太保司¶
　空(本名/達林)諸部節度使司有使副使諸國詳衮司有詳¶
　衮都監將軍小將軍¶
　　(臣/)等謹按百官志大部職名並同屬國諸部職名¶
　　並同部族其以諸國稱者則曰王府大王府單于¶
　　府郡王西平王府凡七十有八以大部稱者皆曰¶
　　大王府凡八以諸部稱者但曰部凡六十有一云¶
<pb:KR2m0014_WYG_061-41a>¶
金諸部族節度使(詳節度/使門)¶
　諸乣詳衮掌守戍邉堡餘同穆昆有詳衮一人¶
　　百官志曰皇統八年六月設本班左右詳衮黙濟¶
　　格一人掌貳詳衮¶
　諸額爾竒木司分掌部族村寨事有額爾竒木一人¶
　諸圖哩掌部落詞訟訪察違背等事有圖哩一人¶
　　僧道官¶
　　(臣/)等謹按馬端臨考無所謂僧道官考宋史僧志¶
<pb:KR2m0014_WYG_061-41b>¶
　　言等道賀蘭棲真等見方伎傳非官也職官志有¶
　　云舊制五岳四瀆東海南海諸廟各置令丞廟之¶
　　政令多統於本縣命京朝知縣者稱管勾廟事或¶
　　以令録老耄不治者為廟令判司簿尉為廟簿掌¶
　　葺治修餙之事(凡以財施於廟者/籍其名數而掌之)似近於今神樂¶
　　觀之提㸃知觀然非僧道也遼史内并不見有釋¶
　　道其可見者惟契丹國志四月初八為佛誕日僧¶
　　尼道士行城為樂而已金史禮部内附載凡僧尼¶
<pb:KR2m0014_WYG_061-42a>¶
　　道士女冠三年一試所差之官有僧官二人道官¶
　　一人亦不詳僧道官之制度員數也若元史釋老¶
　　傳則僧八思巴等尊為帝師道張宗演等尊為天¶
　　師而設官之制亦未詳考百官志其有僧俗並用¶
　　者已見於宣政院門惟文宗紀有廣教總管府具¶
　　列於左¶
元文宗至順二年二月立廣教總管府以掌僧尼之政¶
總官則僧為之¶
<pb:KR2m0014_WYG_061-42b>¶
　府凡十六所(一京畿山後道一河東山右道一遼東/山北道一河南荆北道一兩淮江北道)¶
　(一湖北湖南道一浙西江東道一浙東福建道一江/西廣東道一廣西兩海道一燕南諸路一山東諸路)¶
　(一陜西諸路一甘肅諸路/一四川諸路一雲南諸路)設達嚕噶齊總管同知府¶
　事判官各一人宣政院選流内官擬注以聞惟總管¶
　則以僧為之¶
　　(臣/)等謹按百官志順帝元統二年革罷廣教總管¶
　　府一十六處别置行宣政院於杭州則亦不踰兩¶
　　年而遂廢矣¶
<pb:KR2m0014_WYG_061-43a>¶
明僧道録司掌天下僧道在外府州縣有僧綱道紀等¶
司分掌其事俱選精通經典戒行端潔者為之¶
　僧録司左右善世闡教講經覺義各二人道録司左¶
　右正一演法至靈元義各二人府僧綱司都綱副都¶
　綱各一人州僧正司僧正一人縣僧㑹司僧㑹一人¶
　府道紀司都紀副都紀各一人州道正司道正一人¶
　縣道㑹司道會一人¶
　洪武元年立善世元教二院四年革五年給僧道度¶
<pb:KR2m0014_WYG_061-43b>¶
　牒十五年始置官如上僧凡三等曰禪曰講曰教道¶
　凡二等曰全真曰正一𨽻禮部二十四年清理釋道¶
　二教限僧三年一度給牒凡各府州縣寺觀但存寛¶
　大者一所併居之凡僧道府不得過四十人州三十¶
　人縣二十人民年非四十以上女年非五十以上者¶
　不得出家二十八年令天下僧道赴京考試給牒不¶
　通經典者黜之其後釋氏有法王佛子大國師等封¶
　號道士有大真人髙士等封號賜銀印蟒玉加太常¶
<pb:KR2m0014_WYG_061-44a>¶
　卿禮部尚書及宫保銜至有封伯爵者皆一時寵幸¶
　非制也¶
神樂觀掌樂舞以備大祀天地神祗及宗廟社稷之祭¶
𨽻太常寺與道録司無統屬有提㸃知觀各一人¶
　洪武十一年建神樂觀於郊祀壇西設官如上嘉靖¶
　中革知觀¶
　又龍虎山正一真人一人(洪武元年張正常入朝去/其天師之號封為真人世)¶
　(襲隆慶間革真人止/稱提㸃萬厯初復之)法官賛教掌書各二人閣皁山¶
<pb:KR2m0014_WYG_061-44b>¶
　三茅山各靈官一人太和山提㸃一人¶
　¶
　¶
　¶
　¶
　¶
　¶
欽定續文獻通考卷六十一¶
