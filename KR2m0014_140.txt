# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:20.427766
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷一百四十
<pb:KR2m0014_WYG_140-1a>¶
欽定四庫全書¶
欽定續文獻通考卷一百四十¶
　刑考¶
　　赦宥(寛恤/)¶
宋寧宗嘉定十七年閏八月理宗即位大赦九月祀明¶
堂大赦　寶慶三年十一月南郊大赦　紹定三年九¶
月祀明堂大赦　四年正月帝詣慈明殿行慶夀禮大¶
赦　五年十月以星變大赦十二月皇太后違豫大赦¶
<pb:KR2m0014_WYG_140-1b>¶
　六年九月祀明堂大赦　端平三年九月祀明堂大¶
赦　嘉熙三年九月祀明堂大赦　四年二月大赦¶
淳祐二年九月祀明堂大赦¶
　三年七月臣寮奏乞今後疏決先期降㫖犯罪在指¶
　揮前許引用恩赦如指揮後有犯雖有停決不在原¶
　減之數其合引赦人不許於停決前輕行斷遣如或¶
　違戾並從故出入人罪條制施行令刑部詳度上於¶
　尚書省¶
<pb:KR2m0014_WYG_140-2a>¶
五年九月祀明堂大赦　八年九月祀明堂大赦　十¶
一年九月祀明堂大赦　寳祐二年九月祀明堂大赦¶
　五年九月祀明堂大赦　景定元年皇太子行册禮¶
大赦九月祀明堂大赦　五年十月帝有疾大赦¶
　理宗大赦凡二十别有徳音二京湘沔州軍縣鎮以¶
　詔悔開邊責已四川等州軍府縣鎮以被兵及轉輸¶
　勞役¶
是月度宗即位大赦　咸淳五年祀明堂大赦¶
<pb:KR2m0014_WYG_140-2b>¶
　　邱濬曰赦之初設為𤯝災也後世相承不能復古¶
　　然曠蕩之恩如雷雨之施不時而作使人莫可測¶
　　知可也宋人為之常制而有定時則人可揣摩以¶
　　需其期非獨刑法不足以致人懼而赦令亦不足¶
　　以致人感也¶
遼太祖神册元年二月上尊號建元大赦　天顯元年¶
二月以渤海平改元大赦¶
　太祖大赦凡二又赦殊死以下二一渤海國内一天¶
<pb:KR2m0014_WYG_140-3a>¶
　贊元年軍前¶
二年十一月太宗即位上尊號大赦　㑹同元年十一¶
月上尊號改元大赦　大同元年正月建國號大遼改¶
元大赦¶
　太宗大赦凡三乂曲赦繫囚一以在凉陘觀市¶
世宗天禄元年九月即位大赦　三年正月肆赦¶
穆宗應厯十一年六月赦¶
　穆宗赦一又曲赦一釋囚二俱以生日又曲赦京畿¶
<pb:KR2m0014_WYG_140-3b>¶
　囚一¶
景宗保寧元年二月即位改元大赦　乾亨元年十一¶
月改元赦¶
四年九月聖宗即位十月始臨朝上尊號大赦　統和¶
元年六月以上尊號大赦　二十四年以上尊號大赦¶
　二十七年十二月以皇太后不豫肆赦　開泰元年¶
十月以上尊號改元大赦　六年九月以皇太子生大¶
赦　太平元年十一月以上尊號大赦¶
<pb:KR2m0014_WYG_140-4a>¶
　聖宗大赦凡七又曲赦二一以觀市赦中繫囚一以¶
　至上京赦畿内囚¶
十一月六月興宗即位改元大赦　重熙元年十一月¶
以上尊號改元大赦　四年十月行柴冊禮於白嶺大¶
赦　八年十一月以皇太后行再生禮大赦(按禮志再/生儀凡十)¶
(有二成一舉行於禁門北除地置室皇帝詣室三遇岐/木之下而卧於其旁羣臣進襁褓綵結等物若初生時)¶
(然皇帝起拜先帝諸御容遂宴羣臣蓋遼祖蘇爾威/汗制此禮以發嗣君孝思而其後皇太后亦行之也)¶
九年三月以應聖節大赦　十年十月以皇子生肆赦¶
<pb:KR2m0014_WYG_140-4b>¶
　十一年十一月以上尊號大赦　十六年四月以皇¶
太后疾愈肆赦　二十年十二月以皇太后行再生禮¶
肆赦　二十三年十一月以上皇太后尊號大赦　二¶
十四年八月帝不豫大赦¶
　興宗大赦凡十一又曲赦凡六一以幸南京赦析津¶
　府境内囚一以聖宗在時生辰一以應聖節並赦徒¶
　以下一以開泰寺鑄銀佛像赦在京囚再以皇太弟¶
　重元生子赦死罪以下一赦行在及長春鎮北二州¶
<pb:KR2m0014_WYG_140-5a>¶
　徒罪以下又徳音凡四一以樞密使蕭孝忠薨一以¶
　應聖節一以皇太后疾愈一以燕趙國王洪基疾愈¶
　又釋役徒凡二一臨潢府一役徒限年者¶
　　(臣/)等謹按史稱興宗好名又溺浮屠法務行小恵¶
　　數降赦宥以故釋死囚及犯罪應加而特赦其罪¶
　　者甚衆¶
道宗清寧元年八月即位改元大赦　二年十一月上¶
尊號大赦　四年三月肆赦　十一月受大冊禮大赦¶
<pb:KR2m0014_WYG_140-5b>¶
　咸雍元年正月以上尊號改元大赦　八年十二月¶
以坤寧節大赦　十年十二月以明年改元大赦　太¶
康二年三月以皇太后崩大赦　大安五年十一月燕國¶
王延禧生子大赦　九年十月燕國王延禧生子肆赦¶
　道宗大赦凡十又曲赦凡五一以應聖節赦百里内¶
　囚一以太皇太后不豫赦行在五百里内囚一以皇¶
　太后行再生禮赦西京囚一以為燕國王延禧行再¶
　生禮赦上京囚一赦三百里内囚又赦凡六一以聖¶
<pb:KR2m0014_WYG_140-6a>¶
　宗在時生辰赦上京囚一以南京地震赦其境内一¶
　以行再生禮一以明年改元並赦雜犯死罪以下又¶
　徳音凡二一以皇太子行再生禮一以明年改元又¶
　曲赦役徒凡五一西京一春州一泰州一奉聖州一¶
　中京蔚州又曲赦南京徒罪以下囚一¶
乾統元年正月天祚帝即位二月改元大赦　三年十¶
一月上尊號大赦　六年十一月行柴冊禮大赦　保¶
大元年正月改元大赦¶
<pb:KR2m0014_WYG_140-6b>¶
　天祚帝大赦凡四¶
金太祖天輔七年二月大赦¶
　時先曲赦平州以遼平州節度使時立受降故也¶
太宗天㑹元年九月即位改元大赦中外　十年十月¶
以天清節大赦¶
十四年正月熙宗即位十二月詔明年改元大赦　皇¶
統元年正月受尊號改元大赦　二年二月以皇子生¶
赦中外　五年十二月赦　九年五月以天變肆赦¶
<pb:KR2m0014_WYG_140-7a>¶
十月大赦¶
　熙宗大赦凡六又曲赦一以太白經天赦畿内¶
十二月海陵簒立改元大赦　貞元四年二月改元大¶
赦¶
世宗大定元年十月即位改元大赦　十一年十一月¶
有事於圜丘大赦¶
　次年尚書省言内邱令富察台布自科部内錢立徳¶
　政碑復有餘錢二百餘貫罪當除名今遇赦當叙仍¶
<pb:KR2m0014_WYG_140-7b>¶
　免徴贓上以貪偽勿叙且曰乞取之錢若以赦原予¶
　者何辜自今可並退還其主惟應入官者免徴¶
十九年十一月以改𦵏昭徳皇后大赦　二十七年以¶
皇太孫受冊赦　二十八年十二月上不豫赦天下¶
　世宗大赦凡五乂曲赦凡二一行次東京赦百里内¶
　徒以下一赦㑹寧府又徳音一以安撫山東¶
二十九年五月章宗即位以世宗祔廟禮成大赦　明¶
昌四年八月大赦　承安元年十一月有事於南郊改¶
<pb:KR2m0014_WYG_140-8a>¶
元大赦　泰和三年五月以定律令正土徳鳯凰來皇¶
嗣建大赦¶
　時亳州醫者孫士明擅用黄紙大書勅賜神針先生¶
　等十二字紙尾年月摹作寶様朱篆青龍二字以誑¶
　市人有司捕治欵伏值赦大理寺議宜準偽造御寶¶
　雖㑹赦不應原㕘知政事賈鋐奏天子八寶其文各¶
　異若偽造不限用泥及黄蠟今用筆描成青龍二字既¶
　非八寶文論以偽造御寳非本注意上悟遂以赦原¶
<pb:KR2m0014_WYG_140-8b>¶
　章宗大赦凡四又曲赦一以如氷井赦西北路又赦¶
　凡三一以山東路災一唐鄧頴蔡宿泗六州一鳯成¶
　西和階山五州又徳音凡四一以河北山東旱一以¶
　羣臣累上尊號不受一以皇子生一以邊事定¶
衛紹王大安元年正月改元大赦　三月道陵禮成大¶
赦　崇慶元年正月改元赦¶
　衛紹王大赦凡三又曲赦凡二一以大旱赦西京太¶
　原兩路一西京遼東北京¶
<pb:KR2m0014_WYG_140-9a>¶
宣宗貞祐元年九月即位改元大赦　二年三月赦國¶
内　四月赦國内　三年八月大赦　四年十月祔享¶
禮成赦　興定元年九月改元赦國内　二年十一月¶
大赦　六年六月大赦　八月以彗星見改元大赦¶
元光二年二月大赦¶
　宣宗大赦凡十又曲赦凡十五一彰徳府境内一以¶
　南遷一中都路再山東路三遼東路一招撫北京作¶
　亂者一中都河北等路一河東南北路一陜西路以¶
<pb:KR2m0014_WYG_140-9b>¶
　地震一山東西路一東平府以伐宋一河南路以旱¶
　災又徳音一以京畿不雨¶
十二月哀宗即位詔赦中外　正大元年四月宣宗祔¶
廟大赦中外　八年四月赦　九年正月改元肆赦¶
四月又改元肆赦¶
　哀宗大赦凡五又赦凡六再以旱一以夏全降赦諸¶
　路從宋及淮楚官夫軍民及其家屬一赦陜西東西¶
　兩路一以濟河赦河朔一以入歸徳赦在府囚又曲¶
<pb:KR2m0014_WYG_140-10a>¶
　赦一蔡州管内雜犯以下¶
元太宗十三年二月帝有疾詔赦天下囚徒¶
憲宗二年十二月大赦天下¶
世祖中統元年五月以額哷布格反詔赦天下¶
至元元年八月以改元大赦天下¶
　十年五月詔天下獄囚除殺人者待報其餘一概踈¶
　放限以八月内自至大都如期而至者皆赦之八月¶
　前所釋諸路罪囚自至大都者凡二十二人並赦之¶
<pb:KR2m0014_WYG_140-10b>¶
十三年九月以平宋赦天下　二十一年正月以上尊¶
號大赦　二十五年正月大赦　三十年十月赦天下¶
　世祖大赦凡六别有釋罪輕者二一釋京繫囚一赦¶
　囚徒黥其面者一減天下罪囚一釋天下非殺人扺¶
　罪囚一釋諸路死罪以下囚¶
　　趙天麟上䇿曰赦者欲以蕩滌瑕穢與民更始以¶
　　負罪者言之則為莫大之深恩以致治者論之則¶
　　非太平之常事也近世以來郊天祝宗建儲立后¶
<pb:KR2m0014_WYG_140-11a>¶
　　未有不肆赦者僥倖之子逆知期㑹能不啟非濫¶
　　之心哉養稂莠於良田縱豺狼於當道獨不念害¶
　　嘉穀而傷平民乎又况大赦之後奸邪未嘗衰止¶
　　朝脱囹圄夕攖縲絏其不能承化自新亦已明矣¶
　　夫當罪而宥之當殺而生之亦猶來暄風於霜雪¶
　　之辰行春令於秋冬之際如此而欲天道之成臣¶
　　不知其可也伏望陛下信賞決罰無肆赦宥使上¶
　　下有紀内外絶倖則治天下可運之掌上矣¶
<pb:KR2m0014_WYG_140-11b>¶
三十一年四月成宗即位大赦天下　大徳元年二月¶
改元赦天下　六年三月詔赦天下　九年二月詔赦¶
天下　六月以立皇太子詔赦天下¶
　成宗大赦凡五又徳音凡二一頒寛令一以災異又¶
　釋囚凡七又以有疾釋重囚一又用帝師奏釋大辟¶
　及杖以下者二¶
　　(臣/)等謹按元世西僧每嵗為佛事必請釋輕重囚¶
　　徒以為福利謂之都勒斡豪民犯法者皆賄賂之¶
<pb:KR2m0014_WYG_140-12a>¶
　　以求免雖大臣有罪莫不假是逭其誅迨仁宗延祐¶
　　元年始以僧人作佛事擇釋獄囚命中書審察乂¶
　　功徳使額琳沁以佛事奏釋重囚帝不允時御史¶
　　臺亦言西僧以作佛事之故累釋重囚外任之官¶
　　身犯刑憲輒營求内㫖以免罪請革其弊制曰可¶
　　六年皇姊大長公主以作佛事釋全寧府重囚二¶
　　十七人勅按問全寧守臣何從不法仍追所釋囚¶
　　還獄若仁宗者可謂善守憲典者矣然而終元之¶
<pb:KR2m0014_WYG_140-12b>¶
　　世故事相沿迄不能革壊法長奸弊政未有甚於¶
　　此也¶
十一年五月武帝即位於上都大赦天下　十二月以¶
明年改元赦天下　至大二年二月以受尊號大赦¶
十月以饑疫旱蝗相仍大赦中外　三年十月以皇太¶
后受尊號赦天下　四年正月帝不豫赦天下¶
　武宗大赦凡六又曲赦御史臺見繫犯贓官吏一又¶
　以皇太后有疾釋大辟百人一¶
<pb:KR2m0014_WYG_140-13a>¶
三月仁宗即位大赦天下(是月命母赦十/惡大逆等罪)　皇慶元年¶
十月赦天下　延祐二年十一月以星變赦天下¶
　仁宗大赦凡三又釋囚凡四一以改元一以天夀節¶
　再以作佛事又曲赦大都路大辟囚一人并流以下¶
　罪一又遣使分道減決笞以下囚一¶
七年三月英宗即位大赦天下　十二月以明年改元¶
赦天下¶
　時定四孟月時享太廟帝親祭羣臣以祀事畢請赦¶
<pb:KR2m0014_WYG_140-13b>¶
　帝曰恩可常施赦不可屢下使殺人獲免則死者何¶
　辜又以受尊號丞相拜珠請釋囚帝不允¶
　英宗大赦凡二又曲赦金城縣囚徒一又釋囚凡二¶
至治三年九月泰定帝即位大赦天下　二年閏正月¶
大赦天下　三年十一月以地震赦天下　四年閏九¶
月以災變赦天下¶
　泰定帝大赦凡四又赦上都笞罪以下一釋笞罪并¶
　輕罪流人一為三宫祈福曲赦重囚三十八人一以¶
<pb:KR2m0014_WYG_140-14a>¶
　修佛事釋重囚一以改元釋三嵗不決疑獄一¶
致和元年文宗即位改元大赦天下　十二月赦天下¶
二年八月帝復即位大赦天下¶
　時勅使者頒詔赦率日行三百餘里既受命逗遛三¶
　日及所至飲宴稽期者治罪取賂者以枉法論¶
至順元年十二月以郊祀禮成大赦天下　三年六月¶
以伊嚕特穆爾等罪詔告中外赦天下¶
　文宗大赦凡五又以親祀太廟釋三年不決獄囚一¶
<pb:KR2m0014_WYG_140-14b>¶
　又以作佛事釋囚者再¶
十月寧宗即位大赦天下¶
四年六月順帝即位大赦天下　元統二年八月以星¶
變赦天下　十月以皇太后上尊號赦天下　至元元¶
年七月誅答里等詔赦天下　十一月以改元赦天下¶
　四年正月以地震赦天下　至正三年十一月以郊¶
祀禮成大赦天下　六年閏十月赦天下　十年四月¶
赦天下　十三年六月以立皇太子大赦　十五年十¶
<pb:KR2m0014_WYG_140-15a>¶
二月以天下兵起下詔罪已大赦天下　十七年二月¶
以征河南大捷詔赦天下　二十一年正月赦天下¶
二十三年三月大赦天下　二十五年七月大赦天下¶
　順帝大赦凡十五又初即位依皇太后行年之數釋¶
　罪囚二十七人一又以帝師請釋囚一以皇太子修¶
　佛事釋囚一¶
　　元統時蘇天爵上疏云自昔國家務明刑政茍或¶
　　赦宥之數行必致紀綱之多紊是以先王既興禮¶
<pb:KR2m0014_WYG_140-15b>¶
　　樂以教民又嚴法制以懲惡也唐太宗貞觀二年¶
　　謂侍臣曰凡赦惟及不軌之輩古語云君子不幸¶
　　小人幸之一嵗再赦善人喑啞夫養稂莠者傷禾¶
　　稼惠奸兇者賊良人朕有天下以來嘗須慎赦蓋¶
　　數赦則愚人嘗冀僥倖惟欲犯法不復能改過矣¶
　　誠哉太宗斯言也昔我世祖皇帝即位之初未嘗¶
　　肆赦臨御既久聖徳深仁丕冒天下是以刑政肅¶
　　清禮樂修舉奸貪知懼善良獲伸故中統至元之¶
<pb:KR2m0014_WYG_140-16a>¶
　　治比隆前古欽惟聖天子承順天心子愛百姓踐¶
　　阼伊始已降寛恩然自近嵗以來赦宥太數誠恐¶
　　奸人貪吏各懐僥倖大為奸利非國之福也夫以¶
　　世祖皇帝在位三十五年肆赦者八近自天厯改¶
　　元至元統初年六年之中赦宥者九蓋敷恩宣澤¶
　　雖出於朝廷之羙意然長奸惠惡誠為政所當慎¶
　　也伏願自今以始近法世祖皇帝之所行逺鑑唐¶
　　太宗之所言使中外臣民洗心革慮守法奉公知¶
<pb:KR2m0014_WYG_140-16b>¶
　　非常之恩不可復覬不勝幸甚¶
明制凡有大慶及災荒皆赦然有常赦有不赦有特赦¶
十惡及故犯者不赦律文曰赦出臨時定罪名特免或¶
降減從輕者不在此限十惡中不睦又在㑹赦原赦之¶
例此則不赦者亦得原若傳㫖肆赦不别定罪名者則¶
仍依常赦不原之律¶
凡停刑之月自立春以後春分以前停刑之日初一初¶
八十四十五十八二十三二十四二十八二十九三十¶
<pb:KR2m0014_WYG_140-17a>¶
凡十日¶
凡牢獄禁繫囚徒年七十以上十五以下廢疾散收輕¶
重毋混雜枷杻常須洗滌蓆薦常須鋪置冬設暖匣夏¶
備凉漿無家屬者日給倉米一升冬給絮衣一件夜給¶
燈油病給醫藥有官者犯私罪除死罪外徒流鎖收杖¶
以下散禁公罪自流以下皆散收司獄官常拘鈐獄卒¶
不得苦楚囚人提牢官不時㸃視¶
太祖吳元年七月以雷震宫門獸吻赦中外罪囚¶
<pb:KR2m0014_WYG_140-17b>¶
　後洪武十三年五月雷震謹身殿英宗正統八年五¶
　月雷震奉天殿鴟吻十四年六月南京謹身諸殿災¶
　天順元年七月承天門災孝宗𢎞治十一年十二月¶
　清寧宫災世宗嘉靖二十年四月九廟災俱詔赦天¶
　下¶
洪武元年八月以元都平大赦天下¶
　詔赦殊死以下毋非時決囚¶
二年十二月詔臨洮將士之亡匿山谷者罪無大小並¶
<pb:KR2m0014_WYG_140-18a>¶
行赦之¶
三年正月吏部請謫有罪於儋崖不許¶
　帝曰前代謂儋崖為化外以處罪人朕今天下一家¶
　若有風俗未淳宜更擇良吏治之豈宜居罪人耶¶
五年八月命中書省凡指揮千户鎮撫以罪謫在軍伍¶
或降為巡檢者悉令赴京仍録用之其見犯者令從征¶
立功贖罪¶
九月定赦欵事例¶
<pb:KR2m0014_WYG_140-18b>¶
　先是帝諭中書省曰凡犯贓罪者罪雖已赦仍徴其¶
　贓赦文内有云已發覺未發覺已結正未結正之類¶
　其詳定以聞至是刑部議凡謀反大逆謀殺祖父母¶
　父母妻妾殺夫奴婢殺本使謀故殺人及强盜蠱毒厭¶
　魅不赦外其餘輕重咸赦有以赦前事相告訐者抵罪¶
　若係官錢糧事須推究罪雖遇原依律改正徴收民間¶
　户婚田産錢債雖已經赦應合改正歸還者並聽追¶
　理凡今後官吏受贓遇赦免罪贓並追納其在赦前犯贓¶
<pb:KR2m0014_WYG_140-19a>¶
　事發懼罪逃避及革後發落依律追究奏上制從之¶
七年十一月詔分别應赦諸人¶
　詔曰古人謂赦乃小人之幸君子之不幸朕為生民¶
　主恐悖理乖仁脱兇頑於僥倖長奸佞於姑息有乖¶
　聖人明刑慎罰之意中書具陳獄囚若果真犯但笞¶
　罪以上俱各不原其餘詿誤過失因人致罪者悉皆¶
　宥之¶
八年正月釋請代父受杖者罪¶
<pb:KR2m0014_WYG_140-19b>¶
　時山陽縣民有父得罪當杖請以身代帝以出於至¶
　情特釋之後十一月杭州民有罪律當杖戍其子請¶
　代帝亦釋之十五年九月北平民以誣逮其子訴於¶
　刑部法司坐以越訴帝曰子訴父枉出於至情不可¶
　加罪二十五年天策衛卒吳英父繫獄英詣闕自陳¶
　願没入為官奴以贖父罪帝曰汝之情固可矜但平¶
　時何不勸父使不犯法姑念爾愛父之至屈法宥之¶
十四年九月勅刑部自今惟十惡真犯者決之如律其¶
<pb:KR2m0014_WYG_140-20a>¶
餘雜犯死罪皆減死論¶
　又十五年正月諭刑官方春萬物發生而無知之民¶
　有犯法至死者雖有決不待時之律然於朕心有所¶
　不忍其犯大辟者皆減死論¶
五月命刑官凡獄囚貧不能自給者人日給米一升¶
二十八年六月諭羣臣禁黥刺剕劓閹割之刑¶
　　大政紀曰刑部尚書開濟議法巧密詔戒之曰刑¶
　　罰禁民為奸使之逺罪非以䧟民也汝張密法以¶
<pb:KR2m0014_WYG_140-20b>¶
　　罔民無乃用心太刻夫竭澤而漁害及鯤鮞焚山¶
　　而田禍及麛鷇巧密之法百姓其能免乎非朕所¶
　　以望汝也又刑法志曰帝數宣仁言不欲純任刑¶
　　罰㕘政楊憲欲重法帝曰求生於重典猶索魚於¶
　　釡得活難矣御史陳寧曰法重則人不輕犯吏察¶
　　則下無遁情帝曰不然古人制刑以防惡衛善故¶
　　唐虞畫衣冠而民不犯秦有鑿顛抽脅之刑而囹¶
　　圄成市未聞用商韓之法可致堯舜之治也又嘗¶
<pb:KR2m0014_WYG_140-21a>¶
　　謂尚書劉唯謙曰仁義者養民之膏粱刑罰者懲¶
　　惡之藥石舍仁義而專用刑罰是以藥石養人可¶
　　謂善治乎帝之徳念如此¶
三十一年閏五月(惠帝/即位)大赦天下¶
　　(臣/)等謹按有明諸帝凡即位改元俱大赦天下後¶
　　不具載¶
七月詔行寛政赦有罪¶
十二月釋黥軍及囚徒還鄉¶
<pb:KR2m0014_WYG_140-21b>¶
成祖永樂元年五月宥死罪以下遞減一等¶
　又五年八月録囚命雜犯死罪減等論戍流罪以下¶
　皆釋之¶
三年六月定文官三犯杖者如律正罪¶
　大理卿吕震言近例官犯杖罪者記罪還職停俸三¶
　月盖使之改過自新乃玩法者恃㤙輕犯不正其罪¶
　無以示懲請自今有再犯者論如律帝曰再犯仍宥¶
　之三犯如律¶
<pb:KR2m0014_WYG_140-22a>¶
四年八月宥强盜初犯不寘重法¶
　時侍臣有言用刑太寛强盜刼人者多謫戍邊不寘¶
　重法何以示懲帝曰好善惡惡人情皆同豈本心樂¶
　於為惡或迫於饑寒不得已為之且為不善者能改¶
　過為善聖人未嘗絶之朕憐其初出於不得已又冀¶
　其終能改過耳若再犯必不宥矣¶
五年六月詔自永樂二年六月後犯罪去官者悉宥之¶
七年三月詔起兵時將士及北京効力人民雜犯死罪¶
<pb:KR2m0014_WYG_140-22b>¶
咸宥之充軍者官復職軍民還籍伍¶
十一年御北京新殿大赦天下¶
　詔曰朕荷天地祖宗眷祐繼承大統統馭萬方夙夜¶
　祇懼率遵成憲乃者倣成周卜洛之規建立兩京為¶
　子孫帝王萬世之基爰自經營以來賴天下臣民殫¶
　心竭力趨事赴功今宫殿告成朕欲正朝祇事天地¶
　宗社懋圖治理嘉與維新宏敷寛恤之仁用洽好生¶
　之徳大赦天下¶
<pb:KR2m0014_WYG_140-23a>¶
十三年正月釋工作囚徒¶
　先是命出繫囚輸作贖罪既而多亡者有司請捕之¶
　帝曰此皆衣食空乏出於不得已遂命見役者俱還¶
　家共釋四千九百餘人¶
　　(臣/)等謹按大政紀載二年十一月江浦縣周益以¶
　　罪當刑其妻梅氏訴益母老無養願代夫死帝憫¶
　　其情特宥之又實録載九年三月有縣官以贓罪¶
　　謫戍邊撃鼓陳情言年逾七十求免帝命宥之其¶
<pb:KR2m0014_WYG_140-23b>¶
　　屈法以恤刑如此¶
七月命法司自今武職官犯杖罪以下繫獄者有疾許¶
出就醫藥著為令¶
十九年遷都北京大赦天下¶
二十二年十一月(時仁宗/已即位)赦建文奸黨族屬還家仍以¶
其田産給之¶
　帝語侍臣曰方孝孺軰皆忠臣也宜從寛典明日御¶
　札付禮部尚書吕震曰建文奸臣其正犯已悉受顯¶
<pb:KR2m0014_WYG_140-24a>¶
　戮家屬初發教坊司錦衣衛浣衣局并習匠及功臣¶
　家為奴今有存者既經大赦可宥為民給還田土凡¶
　前為言事失當謫充軍者並宥之¶
宣宗宣徳二年十一月以皇長子生大赦天下¶
　後世宗嘉靖十二年八月皇子生十五年十一月皇¶
　子生神宗萬厯十年九月皇長子生三十三年十二¶
　月太子生第一子熹宗天啟三年閏十月皇子生莊¶
　烈帝崇禎二年二月皇長子生俱詔赦天下¶
<pb:KR2m0014_WYG_140-24b>¶
五年二月頒寛恤之令¶
　　刑法志曰仁宗在位未一年仁恩該洽而宣宗承¶
　　之益多惠政常著帝訓五十五篇其一恤刑也寛¶
　　詔嵗下閲囚屢放遣有至三千人者諭刑官曰吾¶
　　慮其瘐死故寛貸之非常制也¶
七年三月令極刑家子孫皆得仕進¶
　時吏部奏第二甲進士王懋應授從七品官其兄嘗¶
　為御史以誤決死囚抵罪懋乃極刑家屬當罷不録¶
<pb:KR2m0014_WYG_140-25a>¶
　帝曰士勤苦學問始登一第棄之可惜朕記憶皇祖¶
　時一進士以極刑家屬當罷念其成材之難特命吏¶
　部録用此故事也其以懋為州判官¶
八年十二月諭法司宥京官過犯¶
英宗正統六年十一月乾清坤寧二宫奉天華蓋謹身¶
三殿成大赦¶
十一年二月詔恤刑獄¶
十四年十二月(時景帝/已即位)大赦¶
<pb:KR2m0014_WYG_140-25b>¶
　以尊母妃為太后立妃為皇后也¶
景帝景泰元年八月以上皇還京詔赦天下¶
二年十二月命婦人犯死罪䝉恩審録當宥死者皆杖¶
八十釋之¶
　從都御史王文等請也¶
三年五月立皇太子大赦天下¶
　後憲宗成化七年十一月孝宗𢎞治五年三月世宗¶
　嘉靖十八年二月穆宗隆慶二年三月神宗萬歴二¶
<pb:KR2m0014_WYG_140-26a>¶
　十九年十月冊立太子皆詔赦天下¶
七年五月以彗星見詔赦天下¶
　後成化二十一年正月以星變詔赦天下¶
英宗天順元年四月命給監候囚犯米日一升¶
　時都御史耿九疇以此奏請帝曰淹囚待勘日久家¶
　鄉離逺不能無饑瘐者其如所請給之¶
　　(臣/)等謹按此係洪武舊制二十四年革去至正統¶
　　二年刑部侍郎何文淵言給罪人衣糧具有律文¶
<pb:KR2m0014_WYG_140-26b>¶
　　近惟錦衣衛行之夫罪人有去家乆且逺者有孑¶
　　然一身者有貧且老疾者其衣食何自仰給徃往¶
　　有因饑寒死者宜令内外法司舉行如錦衣衛帝¶
　　命法司議行十四年奏準日給米一升且令有贓¶
　　罰破碎衣服分給穿用至是又申明之云¶
十月釋建庶人文圭¶
　文圭建文帝少子也成祖幽之中都號為建庶人帝¶
　憐其無罪乆繫釋之¶
<pb:KR2m0014_WYG_140-27a>¶
五年七月以平反賊曹吉祥等詔赦天下¶
憲宗成化元年正月詔釋戍邊陳循江淵俞士悦等各¶
回原籍王文子宗彛于謙子冕謙壻朱驥並放囬籍¶
十月刑部以萬夀聖節在邇請先將輕囚續放從之¶
十一月申明赦例¶
　時法司㑹奏請㫖帝命人命故殺者不宥餘皆宥之¶
　犯在十惡者罪雖輕亦不可宥官吏貪淫事無顯跡¶
　證佐者具奏區處邊逺為民者自天順元年為始於¶
<pb:KR2m0014_WYG_140-27b>¶
　謫所成家業不願囘者聽有犯贓追未完者悉免之¶
　仍令通行知㑹¶
六年八月以旱澇相仍詔除真犯死罪不宥外徒以上¶
降等發落杖以下悉寛宥¶
　後武宗正徳五年三月以禱雨釋囚四月詔赦天下¶
十一年二月禁酷刑¶
　祭酒周洪謨言天下有司聽訟輒用夾棍等刑具百¶
　姓不勝苦楚請勅法司禁約除人命强盜竊盜奸犯¶
<pb:KR2m0014_WYG_140-28a>¶
　死罪須用嚴刑其餘止用鞭扑違者風憲官録其酷¶
　暴以備考劾詔可後嘉靖五年六月帝戒諭問刑官¶
　自今有嚴刑死傷人者降革如法上官容縱不即㕘¶
　究者罪如之¶
十二年令有司買藥餌送部又令廣設惠民藥局療治¶
囚人¶
二十一年正月申明淹禁罪囚之條¶
　時大理卿田景晹言内外刑獄展轉委復有至三五¶
<pb:KR2m0014_WYG_140-28b>¶
　年不成獄者淹繫無辜多至瘐死宜令情輕者皆親¶
　鞫不得轉奏詔如議¶
　　刑法志曰憲宗時山西巡撫何喬新劾奏遲延獄¶
　　詞僉事尚敬劉源因言凡二司不決斷詞訟者半¶
　　年之上悉宜奏請執問帝曰刑獄重事周書曰要¶
　　囚服念五六日至於旬時特為未得其情者言¶
　　苟得其情即宜決斷無罪拘幽往往瘐死是刑官¶
　　殺之也故律著淹禁罪囚之條其即以喬新所奏¶
<pb:KR2m0014_WYG_140-29a>¶
　　通行天下¶
孝宗𢎞治十八年八月(時武宗/已即位)上兩宫尊號詔徒流以¶
下悉宥其罪¶
　後嘉靖三年四月以加聖母及本生父母尊號詔徒¶
　流以下悉宥其罪十五年閏十二月加兩宫徽號詔¶
　大赦天下¶
武宗正徳十四年令囚犯煤油藥料皆設額銀定數¶
十六年三月頒遺詔於天下釋繫囚還四方¶
<pb:KR2m0014_WYG_140-29b>¶
八月(時世宗/已即位)刑部奏今嵗當差官審録若即行奏決恐¶
有辜䘏典請姑停一年俟明秋舉行報可¶
世宗嘉靖四年二月詔内外理刑官母淹禁輕罪¶
　凡輕罪獄成各即放遣其應追贓無産者多則散羈¶
　營納少則奏請裁奪毋淹禁無辜以干天和¶
六年令每嵗冬給囚綿衣褲各一事提牢主事驗給之¶
六月命恤獄囚¶
　給事中周瑯言律令所載凡逮繫囚犯老病必散收¶
<pb:KR2m0014_WYG_140-30a>¶
　輕重以類分枷杻薦蓆必以時飭凉漿暖匣必以時¶
　備無家者給之衣服有疾者予之醫藥淹禁有科疏¶
　決有詔此祖宗良法羙意宜勅臣下同為奉行凡逮¶
　繫日月并已竟未竟疾病死亡者各載文冊申報長¶
　吏較其結竟之遲速病故之多寡以為功罪而黜陟¶
　之帝深善其言且命中外有用法深刻致戕民命者¶
　即斥為民雖才守可觀不得推薦¶
九年十一月祀南郊大赦天下¶
<pb:KR2m0014_WYG_140-30b>¶
　是時以大報禮成欽恤刑獄法司釋放罪囚一千八¶
　百五十五人又十七年祀南郊詔赦天下¶
十年七月令每年熱審并五年審録之期凡雜犯死罪¶
準徒五年者皆減去一年永為定例¶
　從刑部請也又二十三年刑科羅崇奎言五六月間¶
　笞罪應釋放徒罪應減等者亦宜如成化時欽恤枷¶
　號例暫與蠲免至六月終止南法司亦如之報可¶
二十四年七月安列聖神主詔赦天下¶
<pb:KR2m0014_WYG_140-31a>¶
十月命停刑¶
　自九年舉秋謝醮免決囚後或因祥瑞或因郊祀大¶
　報停刑之典每嵗舉行¶
四十三年以甲元建嵗命停刑¶
　　刑法志曰帝雖屢停刑尤慎無赦廷臣屢援赦令¶
　　欲宥議禮大獄暨建言諸臣益持不允及十六年¶
　　同知姜輅酷殺平民都御史王廷相奏當發口外¶
　　乃特命如詔書宥免而以違詔責廷相等至三十¶
<pb:KR2m0014_WYG_140-31b>¶
　　七年出手諭言司牧未盡得人寃抑不知其㡬爾¶
　　等宜體朕心加意矜恤通行天下咸使喻之䘏䘏¶
　　乎有哀痛之意末年主事海瑞上書觸忤刑部當¶
　　以死帝持其章不下瑞得長繫穆宗立徐階縁帝¶
　　意為遺詔盡還諸逐臣優恤死亡縱釋幽繫讀詔¶
　　書者無不嘆息云¶
穆宗隆慶元年八月申明赦欵¶
　從大理評事高文薦奏也¶
<pb:KR2m0014_WYG_140-32a>¶
神宗萬厯元年五月詔慎刑獄¶
　時刑科候於趙疏請恤刑言匹婦含寃三年不雨茍¶
　一物之失所皆足上干天和今在監諸囚既無復生¶
　之理當恤其待死之日需索嚇詐獄卒不可不禁祁¶
　寒暑雨獄舍不可不修穢汚叢積掃除不可不勤瘟¶
　氣傳染湯藥不可不時其未成獄者尤當詳審勿令¶
　兇殘之吏横加箠楚羅織誣陷大小問刑衙門事無¶
　干渉勿得槩繋老幼婦女非姦盜人命勿得輕用慘¶
<pb:KR2m0014_WYG_140-32b>¶
　刑如是則好生之徳同天地矣疏入遂有是命¶
九月以建元之始命停刑¶
　後三年以京師地震命停刑六年以大婚慶典命停¶
　刑自後率以為常¶
十二年二月釋建文諸臣外親之謫戍者¶
　仁宗初即位已宥方孝孺等家屬為民至是以御史¶
　屠叔明言始赦其外親後裔詔自齊泰黄子澄外其¶
　坐方孝孺等連及者皆免之於是浙江江西福建四¶
<pb:KR2m0014_WYG_140-33a>¶
　川廣東得免者凡三千餘人¶
　¶
　¶
　¶
　¶
　¶
　¶
　¶
<pb:KR2m0014_WYG_140-33b>¶
　¶
　¶
　¶
　¶
　¶
　¶
　¶
欽定續文獻通考卷一百四十¶
