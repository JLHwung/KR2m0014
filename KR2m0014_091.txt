# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:19.058869
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷九十一
<pb:KR2m0014_WYG_091-1a>¶
欽定四庫全書¶
欽定續文獻通考卷九十一¶
　王禮考¶
　　田獵¶
遼太祖神冊四年正月射虎東山　天贊三年十月朔¶
獵寓樂山(獲野獸數千/以充軍食)十一月射虎於烏蘭實哷山抵¶
巴克實山六百餘里且行且獵(日有鮮食/軍士皆給)¶
　　(臣/)等謹按帝紀又載九年十月釣魚於鴨緑江神¶
<pb:KR2m0014_WYG_091-1b>¶
　　冊五年五月射龍於伊喇山陽水上考古者畋漁¶
　　並稱馬端臨亦載春秋矢魚於棠事然其意在論¶
　　田獵不在魚也遼頭魚頭鵞不異於射虎射鹿故¶
　　釣魚事並附録之若射龍則已見於物異考矣又¶
　　逰幸表載田獵事不可勝書今俱從畧¶
太宗天顯三年三月東蒐獵羖䍽山及松山四月祭麃¶
鹿神(遼俗好射麃鹿每出獵/必祭其神以祈多獲)於獵所縱公私取羽毛革¶
木之材又獵三山五月獵索囉山　四年六月西巡選¶
<pb:KR2m0014_WYG_091-2a>¶
輕騎數千獵近山　八年五月獵獨牛山　十年七月¶
獵南赤山　㑹同元年二月獵松山　二年三月畋於¶
褭潭之側　三年三月獵水門七月獵哈達拉山　八¶
年七月獵平地松林¶
　　(臣/)等謹按帝紀天顯四年十一月觀漁三义口七¶
　　年八月捕鵞於沿栁河九年正月漁於土河十一¶
　　年正月釣魚於土河㑹同二年十二月亦如之附¶
　　録於此¶
<pb:KR2m0014_WYG_091-2b>¶
穆宗應厯二年九月獵炭山十二月獵於近山　七年¶
十月獵於七鷹山　八年七月獵於伊喇山迄於九月¶
射鹿諸山　十一年四月射鹿　十二年如黒山赤山¶
射鹿　十三年四月獵於潢河八月幸近山呼鹿射之¶
(旬有七日/而後返)十一月獵(飲於虞人之/家凡四日)十二月射野鹿(賜虞/人物)¶
(有/差)　十四年五月射䑛鹻鹿於白鷹山(至於/浹旬)六月朔獵¶
於玉山竟月㤀返八月如磑子嶺呼鹿射之(獲鹿四賜/虞人女瓌)¶
(等物/有差)　十七年九月朔獵於黑山赤山至於月終　十¶
<pb:KR2m0014_WYG_091-3a>¶
八年秋獵於西京諸山九月獵熊　十九年二月如懐¶
州獵獲熊歡飲方醉馳還行宫¶
　　(臣/)等謹按帝紀應厯十五年有獲鴨除刑復徭偵¶
　　鴨失期加刑亊詳刑考又十六年獲鴨獲鵞觀野¶
　　鹿入馴鹿羣十八年獲鵞於碩格水俱有歡飲事¶
　　史謂畋獵無厭賞罰無章嗜殺不已變起肘腋此¶
　　皆不可為典禮故闕而不録¶
景宗保寧六年七月獵於平地松林　九年十二月獵¶
<pb:KR2m0014_WYG_091-3b>¶
於近郊(以所獲/祭天)¶
　時耶律斡拉為䕶衛車駕獵頡山適豪豬伏叢莽帝¶
　射中之豬突出御者圖們捨轡而避廐人和拉翼之¶
　斡拉射豬斃之帝嘉賞及獵赤山適奔鹿奮角突前¶
　路隘不容避垂犯蹕斡拉以身當之鹿觸而顛帝謂¶
　曰朕因獵兩瀕於危頼卿以免遷䕶衛太保(按逰幸/表帝獵)¶
　(頡山係十/年三月事)¶
乾亨元年十一月南院樞密使兼政事令郭襲上書諫¶
<pb:KR2m0014_WYG_091-4a>¶
畋獵帝嘉納之¶
　襲諫書略云昔唐髙祖好獵蘇世長言不滿十旬未¶
　足為樂即日罷獵史稱其羙伏念太祖創業艱難修¶
　徳布政宵旰不懈穆宗逞無厭之欲不恤國亊天下¶
　愁怨今海内翕然望中興之治十餘年間征伐未巳¶
　而冦賊未弭年榖雖登而瘡痍未復正宜戒懼修省¶
　以懐永圗聞恣意逰獵甚於往日萬一有銜橜之變¶
　摶噬之虞悔將何及况南有强敵伺隙而動聞之得¶
<pb:KR2m0014_WYG_091-4b>¶
　無生心乎伏望節從禽酣飲之樂生靈社稷有無疆¶
　之休帝覽而稱善¶
四年九月獵於祥古山¶
聖宗統和元年八月獵赤山　二年二月獵於長樂川¶
　五年七月獵平地松林　六年十二月畋於沙河¶
七年五月獵桑乾河十一月獵於好草嶺　十年十二¶
月獵儒州東川　十二年十月獵汗州之西山　二十¶
七年正月獵於瑞鹿原¶
<pb:KR2m0014_WYG_091-5a>¶
　　臣等謹按帝紀十五年八月復獵於平地松林皇¶
　　太后誡曰前聖有言欲不可縱汝為天下主馳騁¶
　　田獵萬一有銜橛之虞適貽予憂其深戒之然自¶
　　後二十九年秋太平五年七月八年七月俱有獵¶
　　於平地松林事¶
開泰元年正月獵於噶哈哩嶺　二年十月朔畋麃井¶
之北　三年正月畋潢河濵(越數日又有及皇后獵瑞/鹿原事明年正月又命詳)¶
(衮巴古濬水瑞/鹿原以備春蒐)　四年正月獵馬蘭淀七月幸秋山自¶
<pb:KR2m0014_WYG_091-5b>¶
八月射鹿至於九月復自癸丑至於辛酉連獵於有栢¶
碎石太保響應松山諸山　五年九月帝同皇弟隆慶¶
獵於松山(南京留守秦晉國王隆慶來朝帝/親出迎勞於實得山因同獵焉)　六年十¶
月獵鏵子河¶
　　(臣/)等謹按王圻續通考載興宗景福十七年秋大¶
　　獵帝射虎以馬馳太速矢不及發虎怒奮勢將犯¶
　　蹕左右辟易時敦睦宫太保兼掌圍場事陳昭衮¶
　　捨馬捉虎兩耳騎之虎駭且逸帝命衛士追射昭¶
<pb:KR2m0014_WYG_091-6a>¶
　　衮大呼止之虎雖軼山昭衮終不墮伺便拔佩刀¶
　　殺之轝至帝前慰勞良久即日設燕悉以席上金¶
　　銀器賜之特加節鉞遷圍場都太師賜國姓命張¶
　　儉吕徳𢡟賦以美之今考遼史陳昭衮𫝊乃開泰¶
　　五年事王圻續通考誤也¶
太平元年二月幸鈸河獵髙栁林七月賜從獵女直人¶
秋衣是月獵潢河　四年二月獵塔魯河¶
　　(臣/)等謹按帝紀自是獵平地松林者二(五年七月/八年七月)¶
<pb:KR2m0014_WYG_091-6b>¶
　　獵黑嶺者二(六年七月/七年四月)又統和元年十月觀漁塔¶
　　瑪濼十二月漁濬淵四年正月觀漁土河七年十¶
　　一月釣魚於沈子濼十四年正月漁於潞河十五¶
　　年十二月釣魚土河二十三年十一月觀漁桑乾¶
　　河二十七年正月釣魚土河開泰二年七月釣魚¶
　　曲溝太平二年正月如納水釣魚三年正月復如¶
　　之俱附録焉¶
興宗重熙元年二月大蒐七月獵平地松林　四年七¶
<pb:KR2m0014_WYG_091-7a>¶
月朔獵於黑嶺　五年九月獵黄花山(獲熊三十六賞/獵人有差次月)¶
(幸南京御元和殿以日射三/十六熊賦幸燕詩賜進士)　六年四月獵野狐嶺閏¶
四月獵龍門縣西山　七年四月獵白馬堝射鹿新淀¶
井又獵金山　十三年正月獵烏爾衮岡¶
　時翰林都林牙兼修國史蕭罕嘉努每見帝獵未嘗¶
　不諫㑹有司奏獵秋山熊虎傷死數十人罕嘉努書¶
　於冊帝見命去之罕嘉努既出復書他日帝見之曰¶
　史筆當如是帝問罕嘉努我國家創業以來孰為賢¶
<pb:KR2m0014_WYG_091-7b>¶
　主䍐嘉努以穆宗對帝怪之曰穆宗耆酒喜怒不常¶
　視人猶草芥卿何謂賢對曰穆宗雖暴虐省徭輕賦¶
　人樂其生終穆之世無罪被戮未有過今日秋山傷¶
　死者臣故以為賢帝黙然¶
　　(臣/)等謹按遼史蕭罕嘉努𫝊不載年月今以㳺幸表¶
　　考之十四年七月獵黑嶺九月獵平山殆其時也¶
十六年自七月至於九月日射獵於楚布溝錫喇錫倫¶
石塔諸山　十七年閏正月射虎於哈里吉　十八年¶
<pb:KR2m0014_WYG_091-8a>¶
正月獵拜塔山　二十一年射虎於南薩哈巴　二十¶
二年四月獵鶴淀　二十三年正月獵雙子淀又獵盤¶
直淀四月獵哈喇噶扎爾九月獵(遇二虎縱/犬獲之)¶
　　(臣/)等謹按帝紀重熙八年正月如混同江觀魚復¶
　　义魚於實黙里河十年七月詔諸帳郎君等於禁¶
　　地射鹿决三百不徴償小將軍决二百以下及百¶
　　姓犯者罪同郎君論九月皇太后射獲熊帝進酒¶
　　為壽獵馬盂山草木䝉密恐獵者誤射傷人命耶¶
<pb:KR2m0014_WYG_091-8b>¶
　　律徳古各書姓名於矢以志之附録於此¶
道宗清寧四年七月獵於黒嶺　八年七月射熊於愛¶
實拉¶
　　(臣/)等謹按帝紀二年四月詔方夏長養鳥獸孳育¶
　　之時不得縱火於郊七年四月禁吏民畜海東青¶
　　鶻又逰幸表十年七月獵赤山以皇太后射獲大¶
　　鹿梁王濬遇十鹿射之得九帝大喜設宴者二今¶
　　以宗室𫝊考之濬六嵗封梁王明年從獵矢連發¶
<pb:KR2m0014_WYG_091-9a>¶
　　三中又射十獲九正與之合此可補紀所未載¶
咸雍元年七月以皇太后射獲熊賞賚百官有差(先是/四月)¶
(清暑圖古勒/當即其地)十月幸毉巫閭山皇太后射獲虎大宴羣¶
臣(令各/賦詩)　四年正月獵炭山　六年七月獵於和羅努¶
克特　八年閏七月射熊於羖羊山　九年七月獵大¶
熊山　太康元年七月獵平地松林　二年八月獵(遇/麛)¶
(失其母憫/之不射)　五年七月獵夾山　六年七月獵沙嶺¶
七年八月射鹿赤山　九年七月獵馬尾山九月射熊¶
<pb:KR2m0014_WYG_091-9b>¶
於白石山　大安四年十月獵遼水之濵　五年四月¶
獵北山　八年四月獵西山¶
　　(臣/)等謹按帝紀獵黒嶺炭山西山不一而足尤以¶
　　沙嶺為最多今不備載自後壽隆年間所獵處皆¶
　　屬重見故亦闕焉又若清寧四年如鴨子河釣魚¶
　　咸雍三年正月如鴨子河御安流殿釣魚太康元¶
　　年以獲鵞加鷹坊使耶律揚魯工部尚書五年三¶
　　月以宰相耶律仁傑獲頭鵞加侍中姑附録之¶
<pb:KR2m0014_WYG_091-10a>¶
天祚帝乾統二年七月獵黑嶺(以霖雨給獵人馬明年/以獵人多亡嚴立科禁)¶
　四年正月獵木嶺七月獵南山　五年四月射虎炭¶
山　六年七月獵鹿角山　七年十月獵毉巫閭山¶
九年七月獵於哈爾吉　十年四月獵於北山　天慶¶
元年七月獵　二年九月獵獲熊(燕羣/臣)　三年正月獵¶
狗牙山(大寒獵/人多死)　四年七月射鹿於慶州　五年七月¶
獵於托里嶺東¶
　　(臣/)等謹按帝紀天慶四年射鹿慶州時金兵攻寧¶
<pb:KR2m0014_WYG_091-10b>¶
　　江州帝畧不介意今以列傳考之先是幸混同江¶
　　界外酋長在千里外者以故事朝行在適頭魚宴¶
　　帝臨軒命次第起舞為樂獨阿古達辭以不能再¶
　　三諭之不從帝怒謂樞密使蕭奉先曰跋扈如此¶
　　可托邊事誅之奉先謂殺之傷向化心乃止其弟¶
　　烏竒邁納罕呼遜等嘗從獵能呼鹿刺虎摶熊帝¶
　　喜輒加官爵金太祖歸遂舉兵又其時殿前副檢¶
　　㸃蕭呼圖克從天祚東征凡隊伍皆以圍場名號¶
<pb:KR2m0014_WYG_091-11a>¶
　　之見好㳺畋每言從禽之樂以逢帝意悅而從之¶
　　故自五年至十年及保大元年無嵗不獵然不足¶
　　為典制無庸書矣¶
臘獵儀¶
　穆宗應厯二年臘以十二月辰日前期一日詔司獵¶
　官選獵地其日皇帝皇后焚香拜日畢設圍命獵夫¶
　張左右翼司獵官奏成列皇帝皇后升轝多囉倫穆¶
　騰以酒二尊盤飱奉進北南院大王以下進馬及衣¶
<pb:KR2m0014_WYG_091-11b>¶
　皇帝降輿祭東畢(國俗凡祭皆/東向曰東祭)乘馬入圍中皇太子¶
　親王率羣官進酒分兩翼而行皇帝始獲兎羣臣進¶
　酒上夀各賜以酒至中食之次親王大臣各進所獲¶
　及酒訖賜羣臣飲還宫自是遂以為常儀統和中罷¶
　之¶
四時巴納儀¶
　春曰鴨子河濼(濼東西二十里南北三十里在長春/州東北三十五里四面皆沙堝多榆)¶
　(栁杏/林)皇帝正月上旬起牙帳約六十日方至天鵞未¶
<pb:KR2m0014_WYG_091-12a>¶
　至卓帳冰上鑿冰取魚冰泮乃縱鷹鶻捕鵝鴈皇帝¶
　毎至侍御皆服墨緑色衣各備連鎚一柄鷹食一器¶
　刺鵞錐一枚於濼周圍相去各五七歩排立皇帝冠¶
　巾衣時服繫玉束帶於上風望之有鵞之處舉旂探¶
　騎馳報逺泊鳴鼓鵝驚騰起左右圍騎皆舉幟麾之¶
　五坊擎進海東青鶻拜授皇帝放之鶻擒鵝墜勢力¶
　不加排立近者舉錐刺鵞取腦以飼鶻救鶻人例賞¶
　銀絹皇帝得頭鵞薦廟羣臣各獻酒果舉樂更相酬¶
<pb:KR2m0014_WYG_091-12b>¶
　酢皆插鵞毛於首以為樂賜從人酒遍散其毛弋獵¶
　網釣春盡乃還(嵗時釣魚得頭魚亦置/酒張宴與頭鵝宴同)¶
　夏無常所多在吐兒山(道宗毎嵗先幸黑山拜聖宗/興宗陵賞金蓮乃幸子河避)¶
　(暑吐兒山在黑山東北三百里近饅頭山黒山在慶/州北十三里上有池池中有金蓮子河在吐兒山東)¶
　(北三百里懐州西山有清/涼殿亦為行幸避署之所)四月中旬起牙帳卜吉地¶
　為納凉所五月末旬六月上旬居五旬與北南臣僚¶
　議國事暇日逰獵七月中旬乃去¶
　秋曰伏虎林(林在永州西北五十里嘗有虎據林傷/害居民畜牧景宗領數騎獵焉虎在草)¶
<pb:KR2m0014_WYG_091-13a>¶
　(際戰慄不敢仰視/帝舍之因號伏虎)七月中旬自納凉處起牙帳入山¶
　射鹿及虎每嵗車駕至皇族而下分布濼水側伺夜¶
　將半鹿飲鹽水令獵人吹角效鹿鳴既集而射之謂¶
　之䑛鹻鹿又名呼鹿¶
　冬曰廣平淀(在永州東南三十里本名白馬淀東西/二十餘里南北十餘里地近坦夷四望)¶
　(皆沙磧木/多榆栁)其地饒沙冬月稍暖牙帳多於此坐冬與¶
　北南大臣㑹議國事時出校獵講武兼受南宋及諸¶
　國禮貢¶
<pb:KR2m0014_WYG_091-13b>¶
牙帳之制¶
　以槍為硬寨用毛繩連繫每槍下黑氈傘一以庇衛¶
　士風雪槍外小氈帳一層每帳五人各執兵為禁圍¶
　南有省方殿殿北約二里曰壽寧殿皆木柱竹棟以¶
　氊為葢彩繪韜柱錦為壁衣加緋繡額又以黄布繡¶
　龍為地障牕槅皆以氊為之傅以黄油絹基髙尺餘¶
　兩廂廊廡亦以氈葢無門户省方殿北有鹿皮帳帳¶
　次北有八方公用殿夀寧殿北有長春帳衛以硬寨¶
<pb:KR2m0014_WYG_091-14a>¶
　官用契丹兵四千人毎日輪畨千人祇直禁圍外卓¶
　槍為寨夜則拔槍移卓御寢帳周圍拒馬外設舖𫝊¶
　鈴宿衛毎嵗四時周而復始¶
金太祖收國元年三月朔獵於寥晦城　二年九月獵¶
近郊¶
熙宗皇統二年正月獵於來流河十二月獵於和約爾¶
瑪勒路　四年九月畋於沙河(射虎/獲之)十一月獵於海島¶
　六年正月獵於梅稜是月如春水(帝從禽𨗳騎悞入/大澤中帝馬陷因)¶
<pb:KR2m0014_WYG_091-14b>¶
(步出亦不/罪𨗳者)　九年十一月獵於塔爾琿屯¶
　時右諫議大夫程宷上疏畧曰殿前㸃檢司古殿巖¶
　環衛之任所以肅禁籞尊天子備不虞也臣幸得近¶
　清光從天子觀時畋之禮比見羽衛從臣無貴賤皆¶
　得執弓矢馳逐而駕乃﨑嶇沙礫之地加之林木叢¶
　鬱易以迷失是日自夘及申百官始出沙漠獨不知¶
　車駕何在瞻望久之始有騎來報皇帝數騎已至行¶
　在竊惟古天子出入警蹕清道而行至於楚畋雲夢¶
<pb:KR2m0014_WYG_091-15a>¶
　漢獵長楊皆大陳兵衛以備非常今膺祖宗付託之¶
　重奈何獨與數騎出入林麓沙漠之中前無斥堠後¶
　無羽衛甚非備不虞之意也願預戒有司圖上獵地¶
　具其可否然後下令擇衝要稍平地為駐蹕所簡忠¶
　義爪牙之士統以親信腹心之臣警衛左右俟麋鹿¶
　既來然後馳射仍先遣捜閱林藪明立幖幟為出入¶
　馳道不然恐貽宗廟社稷之憂帝嘉納之至八年閏¶
　八月宰臣以西林多鹿請獵帝恐害稼不允¶
<pb:KR2m0014_WYG_091-15b>¶
海陵天徳三年正月帝出獵二月還宫十二月獵於近¶
郊　四年五月獵於伊拉齊山(賜獵士/人一羊)八月朔獵於札¶
紐山　貞元元年十月獵於良鄉　正隆六年三月次¶
河南府因出獵四月次温湯獵(奔鹿突之墮/馬嘔血數日)¶
　　(臣/)等謹按海陵紀獵近郊者凡五如十二年既獵¶
　　近郊矣貞元二年九月癸亥乙亥三年十一月辛¶
　　未正隆四年十月乙亥俱獵近郊又貞元元年八¶
　　月禁中都路捕射麞鹿五年十二月禁中都河北¶
<pb:KR2m0014_WYG_091-16a>¶
　　山東河南河東京兆軍民網捕禽獸及畜養雕隼¶
　　者六年正月詔自中都至河南府所過州縣調從¶
　　獵騎士二千二月禁扈從縱獵擾民附録之¶
世宗大定二年九月獵於近郊　三年九月秋獵十月¶
冬獵十二月臘獵於近郊(以所獲薦山陵/自是嵗以為常)　四年二月¶
獵於髙陽之北十月朔獵於密雲縣　六年六月獵於¶
銀山八月獵於望雲之南山十月如安肅州冬獵　十¶
年七月獵於栁河川(放圍場役夫勅扈從人縱畜牧/蹂踐禾稼者杖之仍償其直)¶
<pb:KR2m0014_WYG_091-16b>¶
十一年九月獵於横山　十四年八月獵於瑪哩布¶
十九年十一月如河間冬獵　二十五年六月獵近山¶
(見田隴不治/命笞田者)　二十九年(時章宗/已即位)六月以修起居注完¶
顔烏哲知登聞檢院孫鐸皆上書諌罷圍獵納之(十二/月諭)¶
(有司女直人及百姓不得用網捕野物及/放羣鵰枉害物命亦恐女直人廢射也)¶
　　金史焦旭𫝊曰二十九年九月獵於近郊監察御¶
　　史焦旭劾奏太傅克寧右丞相襄不應請車駕田¶
　　獵帝慰諭之為罷獵¶
<pb:KR2m0014_WYG_091-17a>¶
　　(臣/)等謹按帝紀自三年秋獵冬獵臘獵後自是嵗¶
　　以為常故不悉書又三年八月勅殿前都㸃檢唐¶
　　古徳温重九出獵國朝舊俗今扈從軍三千不無¶
　　擾民可嚴為約束仍以錢萬貫分賜之九年三月¶
　　定網捕走獸法帝命犯者杖而釋之十六年正月¶
　　帝按鷹髙橋見道側醉人墮驢而卧命左右扶而¶
　　乘之送至其家二十五年五月平章政事襄奉御¶
　　平山等射懐孕兎帝怒杖平山三十召襄誡勅之¶
<pb:KR2m0014_WYG_091-17b>¶
　　遂詔禁射兎十月禁上京等路大雪及含胎時採¶
　　捕十一月朔詔豺未祭獸不許採捕冬月雪尺以¶
　　上不許用網及蘇克蘇呼恐盡獸類附録於此¶
章宗明昌元年十月獵於近郊十一月冬獵(免獵地/今年租)¶
三年九月獵秋山(亦有免稅等事/已見廵狩門)　四年二月獵於姚¶
村淀　五年六月自冰井出獵(登呼圗哩巴/山酹酒再拜)七月又獵¶
於和濟格爾(一矢貫雙鹿是日獲鹿二百二十二賜扈/從官有差又次隆和薩巴帝親射獲黄羊)¶
(四百七/十一)　承安三年八月獵於香山十二月朔獵於酸¶
<pb:KR2m0014_WYG_091-18a>¶
棗林(大風寒/罷獵)　泰和三年十一月冬獵(以獲兎/薦山林)¶
　　(臣/)等謹按帝紀明昌元年正月制諸王任外路者¶
　　許逰獵五日過此禁之仍令戒約人從毋擾民二¶
　　月遣諭諸王凡出獵毋越本境三年二月勅明安¶
　　穆昆許於冬月率所屬户畋獵二次每出不得過¶
　　十日六年二月勅有司行宫側及獵所有農者勿¶
　　禁泰和元年正月以方春禁殺含胎鹿五年七月¶
　　定圍場誤射中人罪所宜附録若獵於近郊則嵗¶
<pb:KR2m0014_WYG_091-18b>¶
　　以為常不贅録矣¶
　　又按章宗勅有司行宫側及獵所有農者勿禁恭¶
　　繹¶
御批通鑑輯覽曰章宗以圍獵之地悉與民耕則講武因¶
之而廢觀帝平日措施都以典章文物為急未免近於¶
好名而於詰戎肄武之道棄之如遺遂盡變金源舊風¶
國勢日就孱弱子孫不能承祖父基緒致家法因之而¶
隳雖有善政奚足道哉此可為守成之主垂戒矣¶
<pb:KR2m0014_WYG_091-19a>¶
衛紹王大安二年十一月獵於近郊¶
宣宗元光元年十月獵於近郊¶
　先是貞祐二年九月禁軍官圍獵三年九月以秋稼¶
　未穫亦如之至是詔免百官送迎且勿令治道以勞¶
　百姓二年十月制行樞密院及元帥府農隙之月分¶
　畨巡徼校獵月不過三次¶
哀宗正大四年十一月獵於近郊¶
　六年十二月罷附京獵地百里聽民耕稼¶
<pb:KR2m0014_WYG_091-19b>¶
元太宗五年八月獵於額伯蘓地　九年春獵於齊齊¶
克察罕之澤十月獵於野馬川(幸龍庭遂/至行宫)¶
憲宗四年春獵於齊齊克察罕冬大獵於哈喇諾海之¶
地¶
　七年五月皇子阿實達因臘獨騎傷民稼帝見讓之¶
　遂撻近侍數人由是秋毫不敢犯云¶
世祖至元十四年八月車駕畋於上都之北　十八年¶
九月朔畋於近郊¶
<pb:KR2m0014_WYG_091-20a>¶
　　(臣/)等謹按帝紀自此獵近郊每嵗如之若禁京畿¶
　　田獵則自中統三年十月始嗣是至元元年三年¶
　　四年俱申嚴之九年十月勅自七月至十一月終¶
　　聽捕獵餘月禁之十年九月禁京畿五百里内射¶
　　獵十六年三月詔禁歸徳亳夀臨淮等處田獵六¶
　　月禁巴延徹爾等峪寨捕獵十八年五月禁髙麗¶
　　全羅等處田獵擾民者十九年三月禁益都東平¶
　　沿淮諸郡軍民官捕獵二十二年七月詔禁捕獵¶
<pb:KR2m0014_WYG_091-20b>¶
　　二十三年十一月勅禽獸字孕時母畋獵二十四¶
　　年正月禁輝和爾地禽獸孕孳時田獵二十五年¶
　　二月勅江淮勿捕天鵞三月禁捕鹿羔二十七年¶
　　九月申嚴漢人田獵之禁二十八年九月禁宣徳¶
　　府田獵十月詔嚴益都般陽泰安寧海東平濟寧¶
　　田獵禁二十九年禁杭州放鷹是也若聽捕獵則¶
　　自至元十年九月遼東饑弛獵禁始旋勅自今秋¶
　　獵鹿豕先薦太廟嗣是十二年十月弛北京義錦¶
<pb:KR2m0014_WYG_091-21a>¶
　　等處獵禁十四年八月弛蓋州獵禁十九年十月¶
　　以嵗事不登聽諸軍捕獵於汴梁之南二十五年¶
　　正月弛遼陽漁獵之禁惟毋殺孕獸二月弛漁濼¶
　　禁二十八年四月弛杭州西湖禽魚禁聽民網罟¶
　　十一月武平平灤諸州饑弛獵禁其孕字之時勿¶
　　捕是也今類記之¶
成宗大徳元年三月畋於栁林　二年二月畋於漷州¶
　　(臣/)等謹按帝紀大徳元年三月禁上都正月至七¶
<pb:KR2m0014_WYG_091-21b>¶
　　月捕獵大都八百里内亦如之八月命諸王阿濟¶
　　格自今出獵悉自供其無傷民力十一月詔自今¶
　　田獵始自九月閏十二月以淮東饑弛湖泊禁仍¶
　　聽正月捕獵五年十月以嵗饑聽民捕獵七年五¶
　　月禁諸王班布爾實部於般陽等處圍獵擾民十¶
　　一月命鷹師圍獵毋得擾民¶
武宗至大三年八月獵於昂哈淖爾之地¶
　　(臣/)等謹按帝紀多禁田獵如至大元年七月禁鷹¶
<pb:KR2m0014_WYG_091-22a>¶
　　坊於大同隆興等處縱獵擾民十月禁奉符長清¶
　　泗水章邱霑化利津無棣七縣民田獵十一月罷¶
　　益都諸處合勅赤等狩獵三年十一月以益都寧¶
　　海等處連嵗饑罷鷹坊縱獵其餘獵地並令禁約¶
　　以俟秋成皆其事也¶
　　又按仁宗紀至大四年帝已即位十二月詔曰今¶
　　嵗不登民何以堪春蒐其令勿供億又申禁漢人¶
　　持弓矢兵器田獵皇慶元年五月諸王托斯和黙¶
<pb:KR2m0014_WYG_091-22b>¶
　　色以農時出獵擾民勅禁止之自今十月方許出¶
　　獵延祐二年四月駕幸上都宣徽院以供尚膳遣¶
　　人獵於歸徳勅以其擾民特罷之三年正月以真¶
　　定保定薦饑禁畋獵三月禁天下春時畋獵史稱¶
　　帝澹然無欲不事逰畋豈不信歟¶
英宗至治元年二月畋於栁林(三年二月/亦如之)¶
泰定帝泰定三年八月次中都畋於翁果察圖之地¶
　先是二年正月以畿甸不登罷春畋至致和元年正¶
<pb:KR2m0014_WYG_091-23a>¶
　月將畋栁林御史王獻等以嵗饑諫帝曰其禁衛士¶
　毋擾民家命御史二人巡察之¶
　　(臣/)等謹按文宗紀天厯二年正月詔罷今嵗栁林¶
　　田狩餘無田獵事可見¶
順帝至元三年正月帝獵於栁林¶
　先是元年二月將畋於栁林御史臺諫曰陛下春秋¶
　鼎盛宜思付託之重致天下於隆平况今赤縣之民¶
　供給繁勞農務方興而馳騁冰雪之地倘有銜橜之¶
<pb:KR2m0014_WYG_091-23b>¶
　虞奈宗廟社稷何遂止至是獵其地凡三十五日監¶
　察御史實迪宋紹明進諫帝嘉納之賜金幣固辭帝¶
　曰昔魏徴進諫唐太宗未嘗不賞汝其受之四年二¶
　月復獵於栁林¶
　　(臣/)等謹按帝將畋於栁林因臺諫而止恭繹¶
御批通鑑輯覽曰蒐苖獮狩古所不廢况田獵足以肄¶
　武在元時亦其國俗所尚順帝春秋方盛正當因此¶
　習勞而車駕所經並可以周知民隠於政務又何妨¶
<pb:KR2m0014_WYG_091-24a>¶
　乎臺垣狃於書生庸瑣之見借名諫獵以弋取直聲¶
　帝聞言即止葢其心本好逸而惡勞適臺諫有言遂¶
　陽以博納善之稱而隂以遂便安之計其後賜實迪¶
　等金幣且欲妄擬貞觀益可見其意所假托然亦何¶
　救其内多欲而覆宗社哉¶
睿論所及不獨直揭順帝晏安酖毒之失其所以為¶
　　萬世人主訓者至深逺矣¶
明成祖永樂十年十月獵城南武岡　十三年十月獵¶
<pb:KR2m0014_WYG_091-24b>¶
於近郊　二十年五月獵於偏闗(時以親征阿/嚕台至其地)¶
宣宗宣徳四年十月獵於峪口　五年十月獵於坌道¶
　九年九月度居庸闗自坌道至洗馬林大獵¶
英宗天順二年十月獵南海子¶
　苑在京城南二十里方一百六十里苑中有按鷹臺¶
　臺旁有三海皆元之舊也明闢四門繚以周垣獐鹿¶
　雉兎甚多海户千餘守之自永樂定都後嵗時蒐獵¶
　於此亦所以訓武也是日帝親御弓矢命勲戚武將¶
<pb:KR2m0014_WYG_091-25a>¶
　應詔馳射獲輒以獻既畢賜酒饌以所獲分賜從臣¶
　而歸¶
武宗正徳十二年正月南郊遂獵於南海子(夜中還御/殿受朝賀)¶
　次年正月至自宣府罷南郊致齋越三日大祀遂獵¶
　於南海子明年二月亦如之¶
　　(臣/)等謹按帝紀十四年十一月漁於清江浦十五¶
　　年九月漁於積水池舟覆救免附録於比史氏謂¶
　　耽樂嬉㳺難免訾議是也然是後自嘉靖至崇禎¶
<pb:KR2m0014_WYG_091-25b>¶
　　凡百有二十餘年絶無田獵事可見則又非古者¶
　　農隙講武之遺意矣¶
　¶
　¶
　¶
　¶
　¶
欽定續文獻通考卷九十一¶
