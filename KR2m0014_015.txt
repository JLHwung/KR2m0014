# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:17.145609
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷十五
<pb:KR2m0014_WYG_015-1a>¶
欽定四庫全書¶
欽定續文獻通考卷十五¶
　職役考¶
　　(臣/)等謹按馬端臨作職役考叙厯代役法之詳而¶
　　以復除附焉古時役法如周之兵役徒役胥役鄉¶
　　役各殊其名又有司徒族師鄉大夫等官司其政¶
　　令其時勞逸均而尊親之義以明後世役法不公¶
　　誅求無已至宋以差役之害改而為雇役又改而¶
<pb:KR2m0014_WYG_015-1b>¶
　　為義役雖屢求變法不能行之久而無弊也其自¶
　　寧宗以後更無可稱善者矣遼役之最重者莫如¶
　　邉戍然如聖宗時之量免重役興宗時之議均賦¶
　　役亦深慮其有不平也金於租税之外計民田廬¶
　　畜牧徴物力錢後以物力不均屢下通檢推排之¶
　　令而卒難覈實元初但行絲料之法至憲宗時而¶
　　增包銀世祖時而增俸鈔古所謂布縷粟米力役¶
　　之征且盡用之無怪乎民力之不堪也明時計里¶
<pb:KR2m0014_WYG_015-2a>¶
　　分甲其應役者有均徭有雜汎其後屢經更定則¶
　　有銀差力差聴差世宗時有十段錦之法行之未¶
　　久閭里騷然遂變為一條鞭之法然糧長里長名¶
　　罷實存規制漸紊亦未能盡便於民也大抵厯代¶
　　立法各有因時制宜之深意而奉行不善率以病¶
　　民吏胥縱其姦而閭閻受其困雖復除之詔屢頒¶
　　其及於民者能幾何矣茍無治人雖以三代之良¶
　　法不足以致治今自宋嘉㤗以後詳考史志以次¶
<pb:KR2m0014_WYG_015-2b>¶
　　臚載即事役之均與不均可以覘國治之平與不¶
　　平矣¶
　　歴代役法¶
宋寧宗嘉泰元年三月頒慶元役法撮要¶
　慶元二年吏部尚書許及之取祖宗免役舊法及紹¶
　興十七年以後續降㫖符修為一書名曰役法撮要¶
　書成左丞相京鏜上之至是頒行¶
四年七月命諸路提刑提舉司措置保伍法¶
<pb:KR2m0014_WYG_015-3a>¶
　至開禧元年七月復詔諸路提刑提舉司措置保甲其¶
　　後理宗寳祐二年十二月排保甲行自實法¶
　　陳傅良論耆長壯丁事曰竊見熙寜保甲法行始¶
　　以保正副大小保長代耆户長壯丁承行催科之¶
　　役至元祐間復差耆户長壯丁法其舊以保正長¶
　　代者並罷紹聖復雇役法再以保正長催科其保¶
　　正長不願就雇者依舊召募耆户長壯丁以此福¶
　　建路耆户長壯丁徃徃與保正長並行不廢然其¶
<pb:KR2m0014_WYG_015-3b>¶
　　所以不為病者以其猶有雇錢也自紹興十年以¶
　　耆户長雇錢撥入經總制司窠名十二年又併壯¶
　　丁雇錢撥入總制窠名由是江浙諸州耆户長壯¶
　　丁並廢惟福建諸州至今有之以某短見宜如浙¶
　　江間事例一切廢罷毋重為民害亦仁政實恵之¶
　　一端矣¶
嘉定五年正月詔諸路通行兩浙倍役法著為令¶
　　江西提舉袁爕便民劄子曰臣聞差役舊法惟以¶
<pb:KR2m0014_WYG_015-4a>¶
　　物力髙下為序自大至小謂之䑕尾勞力雖均而¶
　　物力不侔有至於破産者迨淳熙間始立倍法自¶
　　增及一倍二倍以至三倍而有歇役十年八年六¶
　　年之别可謂良法然州縣未能盡曉但謂朝廷專¶
　　用倍法而不知兼用䑕尾法竊詳當時建議之臣¶
　　有曰窄都不及歇役年限去處即從遞年體例所¶
　　謂窄都者即紹興三十二年指揮地里窄狹人烟¶
　　稀少不及十大保者是也所謂遞年體例者即䑕¶
<pb:KR2m0014_WYG_015-4b>¶
　　尾舊法也今州縣間未逹遞年體例一句不分寛¶
　　狹槩用倍法此役所以紛紛也惟令寛都用倍法¶
　　窄都用䑕尾法並行而不悖誠便民之大者又奏¶
　　曰今詭名狹户不勝其多有編户寄産於官户者¶
　　有與黠吏通謀私減物力者有縉紳之家以前後¶
　　厯任為數户以避限田外充役者惟已是便姦計¶
　　百出獨善良之人畏法自重寧勞苦以執役而不¶
　　肯詐欺以茍免遂至役併而家破又有都分雖寛¶
<pb:KR2m0014_WYG_015-5a>¶
　　而實堪充役者不過數家循環不已暫歇復充屢¶
　　役之後其家亦破伏覩慶元重修詐偽勅諸詐匿¶
　　減免等第或科配者以違制論今若申嚴此法務¶
　　在必行則詭名狹户漸少合役之户漸多而頻併¶
　　充役之家亦漸寛矣¶
　　宋史袁韶傳曰嘉㤗中韶為呉江丞蘇師旦恃韓¶
　　侂胄威福撓役法提舉常平司黄榮檄韶覈田以¶
　　定役師旦宻諭意言呉江多姻黨儻相容當薦為¶
<pb:KR2m0014_WYG_015-5b>¶
　　京朝官韶不聴¶
　　又儒林傳曰黄震提舉常平倉論役法先令縣覈¶
　　民産業不使下户受抑於上户¶
七年八月禁州縣沮壞義役¶
　先是孝宗淳熙五年臣僚奏令提舉官歲考屬邑差¶
　役當否以詞訟多寡為殿最令役户輪管以提其役¶
　置募人以奉官之行移則公私便而義役立矣至是¶
　復有沮壊之禁¶
<pb:KR2m0014_WYG_015-6a>¶
　　宋史李舜臣傳曰孝宗時舜臣知徳興縣因民病¶
　　差役勸糾諸鄉以税數低昂定役期久近為義役¶
　　期年役成民大便利¶
十五年八月命户部詳議義役¶
　時趙必愿知崇安力主義役之法鄉選善士任以推¶
　排入資買田助役則勉有産之家有感化者出己田¶
　以倡遂徧行一邑上下便之朝廷因下其式於八郡¶
　其後理宗紹定二年新知婺州莫澤辭帝曰義役聞¶
<pb:KR2m0014_WYG_015-6b>¶
　尚未了澤奏義役乃民閒自樂為州縣但能扶助耳¶
　　(臣/)等謹按莫澤此對與馬氏通考所載乾道十一¶
　　年御史謝諤之奏正同蓋義役之行當從民便非¶
　　上所得而强當孝宗時范成大知處州處民以爭¶
　　役囂訟成大剏令隨家貧富輸金買田助當役者¶
　　甲乙論第至二十年民便之其後入奏言及此詔¶
　　頒其法於諸路自是推行漸廣然朱子已謂義役¶
　　之不善者有四馬氏申明其説謂義役之名立而¶
<pb:KR2m0014_WYG_015-7a>¶
　　役户不得安其業夫聴民自為而有材智氣力者¶
　　猶足把握凌駕虐貧凌寡矧制自朝廷有官吏為¶
　　之督責乎又考理宗時太常丞劉宰創義役於其¶
　　鄉攝華亭楊瑾立義役於其縣是皆順民情以興¶
　　利者也故鄉閭有善士州縣有良有司則事無不¶
　　可舉矣¶
理宗紹定三年戒飭郡守革差役版籍之弊¶
　　知安慶黄幹代撫州守上奏曰役法之弊其來尚¶
<pb:KR2m0014_WYG_015-7b>¶
　　矣國家之制保副正謂之大役户長謂之小役二¶
　　役皆選之每都人户大役者非户産稍髙不在其¶
　　數至於小役則稅錢或不滿百亦所不免寛都人¶
　　户有至二三十年方一差者狹都人户有三五家¶
　　循環充役無歲不受其害者勞逸不均而中産以¶
　　下破蕩流移深可憐憫竊以保正副所管者烟火¶
　　盗賊故必本部之人而後可充户長所管者催科¶
　　亦何必皆本部人哉况今之保正副户長者非其¶
<pb:KR2m0014_WYG_015-8a>¶
　　親身皆無賴惡少代充執役執役之親身雖屢易¶
　　而代役之充身者數十年不易也故莫若差大役¶
　　則限以都差小役則不限以都而限以鄉數都寛¶
　　狹相通則富者不至於逃逸而貧者不至於獨勞¶
　　休養生息小户漸為中户而為公家執役者甚衆¶
　　其亦固國本之一端也¶
六年令諸縣選擇守分充應鄉司¶
　右諫議大夫趙至道奏請令諸縣選擇守分充應鄉¶
<pb:KR2m0014_WYG_015-8b>¶
　司以三年或二年為界界滿無過遞遷典押仍禁絶¶
　官司供億誅求之弊著為令從之¶
度宗咸淳元年九月吏部侍郎李常奏修役法¶
四年十一月行義役法¶
　至十年十月恭帝即位又令州縣行義田義役¶
　　陳傅良義役規約略曰義役非古也而有古人之¶
　　意何也古者官以義帥民使之相親睦今也民以¶
　　義奉官而私相親睦其政則殊其俗不可謂不美¶
<pb:KR2m0014_WYG_015-9a>¶
　　假如自一縣一州轉而推之至於天下盡然則其¶
　　俗益美矣¶
　　(臣/)等謹按陳氏言義役之美在於私相親睦推之¶
　　天下盡然若與朱子之説不同然朱子為作奸者¶
　　懲其弊所以安寡弱也陳氏為慕義者廣其恩所¶
　　以勸善良也其意一耳¶
遼太宗㑹同元年二月詔增晉使所經供億户¶
二年閏七月罷南北府民上供及宰相節度諸賦役非¶
<pb:KR2m0014_WYG_015-9b>¶
舊制者¶
景宗乾亨時詔云為户均差(遼國語解云為/即營運字之訛)¶
　時以上京云為户貲具實饒善避徭役遺害貧民遂¶
　勒各户凡子錢到本悉送歸官與民均差¶
聖宗統和三年三月以契丹諸役户多困乏以富户代¶
之¶
　從樞宻院請也帝因閲諸部籍納喇威二部户少而¶
　役重者並量免之¶
<pb:KR2m0014_WYG_015-10a>¶
　　(臣/)等謹按遼役最重者莫如戍邉統和時耶律昭¶
　　答蕭逹林問邉事書云西北諸郡毎當農時一夫¶
　　為偵候一夫治田二夫給糺官之役(糺軍/名也)大率四¶
　　丁無一室處芻牧之事仰給妻孥夫農時且然則¶
　　終歲之民勞可知矣¶
開㤗四年四月哈斯罕部請括女直王蘇扎納户舊無¶
籍者㑹其丁入賦役從之¶
興宗重熙八年六月籍天下户口以均賦役¶
<pb:KR2m0014_WYG_015-10b>¶
　從北院樞宻使蕭孝穆請也自是政賦稍平¶
　時蕭烏頁為徳哷勒部節度使恤困窮省徭役不數¶
　月部民以安¶
　　遼史文學傳曰重熙時詔天下言治道之要制問¶
　　今之徭役何者最重何者尤苦何所蠲省則為便¶
　　益補役之法何可以復彰愍宫使蕭罕嘉努對曰¶
　　臣伏見比年以來髙麗未賓準布猶强戰守之偹¶
　　誠不容已乃者選富民防邉自偹糧糗道路修阻¶
<pb:KR2m0014_WYG_015-11a>¶
　　動淹歲月比至屯所費已過半隻牛單榖鮮有還¶
　　者其無丁之家倍值傭僦人憚其勞半途亡竄故¶
　　戍卒之食多不能給求假於人則十倍其息至有¶
　　鬻子割田不能償者或逋役不歸在軍物故則復¶
　　補以少壯其鴨渌江之東戍役大率如此况渤海¶
　　女直髙麗合從連横不時征討富者從軍貧者偵¶
　　候加之水旱菽粟不登民以日困蓋勢使之然也¶
　　方今最重之役無過西戍如無西戍雖遇凶年困¶
<pb:KR2m0014_WYG_015-11b>¶
　　弊不至於此若能徒西戍稍近則徃來不勞民無¶
　　深患諸部皆有補役之法昔補役始行居者行者¶
　　類皆富實故累世從戍易為更代近歲邉虞數起¶
　　民多匱乏既不任役事隨補隨缺茍無上户則中¶
　　户當之曠日彌年其窮益甚所以取代為艱也非¶
　　惟補役如此在邉戍兵亦然欲為長久之計莫若¶
　　使逺戍疲兵還於故鄉薄其徭役使人人給足則¶
　　補役之道可以復故也¶
<pb:KR2m0014_WYG_015-12a>¶
道宗壽隆三年六月詔毎冬駐驆之所宰相以下搆宅¶
者毋役其民¶
　時大公鼎為瀋陽觀察判官遼東雨水傷稼北樞院¶
　大發瀕河丁壯以完隄防有司承令峻急公鼎獨曰¶
　邉障甫寧大興役事非利國便農之道乃䟽奏其事¶
　朝廷從之罷役水亦不為災改良鄉令省徭役務農¶
　桑部民服化馬人望為松山縣令歲運澤州官炭獨¶
　役松山人望請於中京留守均役他邑以聞於朝得¶
<pb:KR2m0014_WYG_015-12b>¶
　從所請天祚時拜南院樞宻使當時民所甚患者驛¶
　遞馬牛旗鼓鄉正㕔𨽻倉司之役至破産不能給人¶
　望使民出錢官自募役時以為便¶
金之役法於官地輸租私田輸税之外計民田園邸舎¶
車乘牧畜種植之資藏鏹之數徵錢有差謂之物力錢¶
遇差科必按版籍先及富者勢均則以丁多寡定甲乙¶
有橫科則視物力循大至小均科其或不可分摘者率¶
以次户濟之¶
<pb:KR2m0014_WYG_015-13a>¶
太宗天㑹元年勅有司輕徭賦¶
三年七月禁内外官及宗室毋私役百姓¶
十年正月均士庶賦役¶
　先是遼人分士庶之族賦役皆有等差至是命悉均¶
　之¶
世宗大定元年十一月詔中都都轉運使左淵凡宫殿¶
張設毋得增置無役一夫以擾百姓¶
　初海陵營南京宫殿運一木之費至二千萬牽一車¶
<pb:KR2m0014_WYG_015-13b>¶
　之力至五百人殫民力如馬牛費財用如土苴故帝¶
　初即位即下是詔¶
　　金史龎迪傳曰迪為鳯翔尹時海陵南伐徴歛煩¶
　　急官吏因縁為姦富者用賄以免貧者破産益困¶
　　迪悉召民使共議增減不假威督而力役均人情¶
　　大悦¶
二年五月命宰臣凡有徭役均科强户不得抑配貧民¶
四年十月命㤗寧軍節度使張宏信等二十四人(志作/十三)¶
<pb:KR2m0014_WYG_015-14a>¶
(人/)分路通檢諸路物力以定賦役¶
　自國初占籍之後至是承正隆師旅之餘民之貧富¶
　變更賦役不均乃詔宏信等分路通檢天下物力而¶
　差定之又命凡監户事産除官所撥使之外餘凡置¶
　到百姓有税田宅皆在通檢之數時諸使徃徃以苛¶
　酷多得物力為功宏信檢山東州縣尤為酷暴棣州¶
　防禦使完顔永元責之曰朝廷以正隆後差調不均¶
　故命使者均之今乃殘暴妄加農民産業數倍一有¶
<pb:KR2m0014_WYG_015-14b>¶
　來申訴者則血肉淋漓甚者即殞杖下故官子孫閉¶
　户自守使與商賈同處上役豈立法本意哉宏信不¶
　能對故惟棣州稍平五年有司奏諸路通檢不均詔¶
　再以户口多寡富貴輕重適中定之既而又定通檢¶
　地土等第税法¶
　　梁肅傳曰肅為河北東轉運副使大定四年通檢¶
　　東平大名兩路户籍物力稱其平允他使者所至¶
　　皆以苛刻增益為功百姓苦之朝廷勅諸路以東¶
<pb:KR2m0014_WYG_015-15a>¶
　　平大名為準于是始定¶
八年九月命自今差役皆禀奏¶
　諭尚書右丞石琚叅政孟浩曰聞蔚州採地蕈役夫¶
　數百千人朕所用幾何而擾動如此自今差役凡稱¶
　御前者皆須稟奏仍令附册至九年五月尚書省奏¶
　越王永中隋王永功二府有所興造宜發役夫帝曰¶
　朕見宫中竹有枯瘁者欲令更植恐勞人而止二王¶
　府各有引從人力又奴婢甚多何得更役百姓爾等¶
<pb:KR2m0014_WYG_015-15b>¶
　但以例為請海陵横役無度可盡為例耶自今在都¶
　浮役久為例者仍舊餘並官給傭直重者奏聞十七¶
　年十一月謂宰臣曰朕常恐重歛以困吾民自今諸¶
　路差科之煩細者亦具以聞¶
十年七月放圍塲役夫詔扈從糧食並從官給¶
　二十二年三月諭户部今歲行幸山後所須並不得¶
　取之民間雖所用人夫並以官錢和雇二十三年正¶
　月如春水詔夾道三十里内被役之民與免今年租¶
<pb:KR2m0014_WYG_015-16a>¶
　税仍給傭直¶
　　金史百官志曰車駕巡幸雇工馬夫三百文步夫¶
　　二百三十文圍鵝夫隨程幹辦人各二百文傳遞¶
　　果子夫一百五十文若於私家内安置行宫者酌¶
　　量給賜縀匹¶
十五年九月遣濟南尹梁肅等二十六人分路推排物¶
力¶
　時以天下物力自通檢以來十餘年貧富變易賦調¶
<pb:KR2m0014_WYG_015-16b>¶
　輕重不均因遣使推排之¶
　　楊伯元傳曰伯元以才幹多被委任凡兩為推排¶
　　定課使人稱其平¶
二十年四月推排明安穆昆物力¶
　帝謂宰臣曰明安穆昆户富貧差發不均皆自穆昆¶
　内科之暗者惟胥吏之言是從輕重不一自斡罕叛¶
　後貧富反復今當籍其人户推其家貲倘有軍役庶¶
　可均出詔集百官議右丞相圖克坦克寜平章政事¶
<pb:KR2m0014_WYG_015-17a>¶
　唐古安禮樞宻副使完顔宗尹言女直人除明安穆昆¶
　僕從差使餘無差役今不推奴婢孳畜地土數目止¶
　驗産業科差為便左丞相完顔守道等言止驗財産¶
　多寡分為四等置籍以科差庶得均左丞富察通右¶
　丞伊喇道都㸃檢内族襄言必須通括人户物力奴¶
　婢之數則貧富自分貧富分則版籍定如有緩急驗¶
　籍科差與一例科差者不同請俟農隙拘括地土牛¶
　具之數各以所見上聞帝曰一穆昆户之貧富穆昆¶
<pb:KR2m0014_WYG_015-17b>¶
　豈不知一明安所領八穆昆一例科差設如一穆昆¶
　内有奴婢二三百口者奴婢一二人者科差與同豈¶
　得均平正隆興兵時朕之奴婢萬數孳畜數千而不¶
　差一人一馬豈可謂平其從左丞通等所見拘括推¶
　排之十二月復謂宰臣曰明安穆昆多新强舊弱差¶
　役不均其令推排當自中都路始至二十二年八月¶
　始詔集耆老推貧富驗土地牛具奴婢之數分為上¶
　中下三等以同知大興府事完顔烏哩頁先推中都¶
<pb:KR2m0014_WYG_015-18a>¶
　路續遣户部主事諳逹等十四人與外官同分路推¶
　排九月詔毋令富者匿隠畜産貧户或有不敢養馬¶
　者昔海陵時拘括馬畜絶無等級富者倖免貧者盡¶
　拘入官大為不均今並覈實貧富造籍有急即按籍¶
　取之庶幾無不均之弊宰臣張汝弼梁肅奏天下民¶
　户通檢既定設有産物移易自應隨業輸納至於浮¶
　財須有增耗貧者自貧富者自富似不必屢推排也¶
　帝曰宰執家多有新富者故皆不願肅對曰如臣者¶
<pb:KR2m0014_WYG_015-18b>¶
　能推排中都物力臣以嘗為南使先自添物力錢至¶
　六十餘貫(金時近臣出使外國歸必/増物力錢以其受饋遺也)視其他奉使無¶
　如臣多者但小民無知法出姦生數動揺則易駭如¶
　唐宋及遼時或三二十年不測通比則有之頻嵗推¶
　排似為難爾¶
二十三年定牛夫役制¶
　宗州民王仲規告乞徴還所役牛夫錢省臣以奏帝¶
　曰此既就役復徴錢于彼前雖如此行之復恐所給¶
<pb:KR2m0014_WYG_015-19a>¶
　錢未必能到本户是兩不便也不若止計所役免租¶
　税及鋪馬錢為便其預計實數以聞若和雇價直亦¶
　須裁定有司上其數嵗約給六萬四千餘貫計折粟¶
　八萬六千餘石復命自今役牛夫之家以去道三十¶
　里内居者充役¶
二十六年命吏部侍郎李晏等分路推排¶
　至二十七年奏晏等所定物力之數帝曰朕以元推¶
　天下物力錢三百五萬餘貫除三百萬外令減五萬¶
<pb:KR2m0014_WYG_015-19b>¶
　餘貫今減不及數復續收二萬餘貫即是實二萬貫¶
　爾而曰續收何也對曰此謂舊脱漏而今首出者及¶
　民地舊無力耕種而今耕種者也上曰通檢舊數止¶
　於視其營運息耗與房地多寡而加減之彼人賣地¶
　此人買地皆舊數也至如營運此强則彼弱强者增¶
　之弱者減之而已且物力之數蓋是定差役之法其¶
　大數不在多寡也恐實有營運富家所當出者應分¶
　與貧者爾¶
<pb:KR2m0014_WYG_015-20a>¶
章宗明昌元年三月更三品致仕官從人輸傭錢之制¶
　舊制朝官六品以下從人輸傭者聴五品以上不許¶
　輸傭恐傷國體也至是從有司請令三品官年六十¶
　以上致仕者並聴輸傭其人力則半給之¶
四月命詳酌民地定物力减十之二¶
　刑部郎中路伯逹等言民地已納税又通定物力比¶
　之浮財所出差役是重併也故有是命¶
三年四月以旱罷不急之役¶
<pb:KR2m0014_WYG_015-20b>¶
　至㤗和元年十一月勅尚書凡役衆勞民之事勿輕¶
　行之¶
承安二年十月命吏部尚書賈執剛等分路推排¶
　先是尚書省奏推排物力當在承安元年九月以有¶
　故不克至冬事畢又以妨農作權止之至是勅令議¶
　通檢宰臣奏大定二十七年通檢後距今已十年舊¶
　户貧弱者衆儻遲更定恐致流亡遂定制已典賣物¶
　業止隨物推收析户異居者許令别籍户絶及困弱¶
<pb:KR2m0014_WYG_015-21a>¶
　者減免新强者詳審增之止當從實不必敷足元數¶
　邉城被冦之地皆不必推排於是令吏部尚書賈執¶
　剛侍郎髙汝礪先推排在都兩警巡院示為諸路法¶
　毎路差官一員命提刑司官一員副之至三年九月¶
　奏十三路籍定推排物力錢二百五十八萬六千七¶
　百二貫四百九十文舊額三百一萬二千七百十八¶
　貫九百二十二文以貧乏除免六十三萬八千一百¶
　一十一貫除上京北京西路無新强增者餘路計收¶
<pb:KR2m0014_WYG_015-21b>¶
　二十萬二千九十五貫¶
　　髙汝礪請據實通檢疏曰年前十月嘗舉行推排¶
　　之法尋以踰時而止誠知聖主愛民之深也竊聞¶
　　周制以歲時定民之衆寡辨物之多少入其數於¶
　　少司徒以施政教以行徴令三年則天下大比按¶
　　為定法伏自大定四年通檢前後迄今三十餘年¶
　　其間雖兩經推排其浮財物力惟憑一時小民之¶
　　語以為增減有司惟務速定不復推究其實由是¶
<pb:KR2m0014_WYG_015-22a>¶
　　豪强有力者扶同而倖免貧弱寡援者抑屈而無¶
　　伸况近年以來邉方屢有調發貧户益多如止循¶
　　例推排縁去歲條理已行人所通知恐新强之家¶
　　豫為請囑狡獪之人冀望至時同時推唱或虗作¶
　　貧乏故以産業抵償質典及將財物徙置他所權¶
　　止營運如此奸弊百端欲望物力均一難矣欲革¶
　　其弊莫若據實通檢預令有司照勘大定四年條¶
　　理嚴立罪賞截日立限闗防禁約其間有可以輕¶
<pb:KR2m0014_WYG_015-22b>¶
　　重者斟酌行之去煩碎而就簡易戒騷擾而事鎮¶
　　静使富者不得以茍避困者有望於少息則賦税¶
　　易辦人免不均之患矣¶
㤗和元年八月詔推排西北京遼東三路人户物力¶
　至五年以西京北京邉地常罹兵荒復遣使推排之¶
　舊大定二十六年所定三十五萬三千餘貫遂減為¶
　二十八萬七千餘貫¶
二年閏十二月定人户物力隨時推收法¶
<pb:KR2m0014_WYG_015-23a>¶
　時既問人户浮財物力而又勘當比次期廹事繁難¶
　得其實勅尚書省定人户物力隨時推收法令自今¶
　典賣業産者隨業推收别置標簿臨時止拘浮財物¶
　力增減之四年十二月以職官仕於逺方其家物力¶
　有應除而不除者遂定典賣實業逐時推收若無浮¶
　財營運應除免者令本家陳告集坊村人口推唱驗¶
　實免之造籍後如無人告一月内以本官文牒推唱¶
　定標附於籍五年簽南京按察司李革言近制令人¶
<pb:KR2m0014_WYG_015-23b>¶
　户推收物力置簿標題至通推時止增新强銷舊弱¶
　庶得其實今有司奉行滅裂恐臨時冗併卒難審詳¶
　可定限期立功罪以督之遂令自今年十一月一日¶
　令人户告詣推收標附至次年二月一日畢違期不¶
　言者坐罪仍勅物力既隨業通推止令定浮財¶
六年正月更定保伍法¶
　先是大定二十九年章宗嘗欲罷坊里正復以主首¶
　逺入城應代妨農不便乃以有物力謹愿者二年一¶
<pb:KR2m0014_WYG_015-24a>¶
　更代至是以舊定保伍法有司滅裂不行令結保有¶
　匿姦細盗賊者連坐宰臣謂舊以五家為保恐人易¶
　為計搆而難覺察遂令從唐制五家為隣五隣為保¶
　以相檢察京府州縣郭下則置坊正村社則隨户衆¶
　寡為鄉置里正以按比户口摧督賦役勸課農桑村¶
　社三百户以上則設主首四人二百户以上三人五¶
　十户以上二人以下一人以佐里正禁察非違置壯¶
　丁以佐主首巡警盗賊明安穆昆部村寨五十户以¶
<pb:KR2m0014_WYG_015-24b>¶
　上設寨使一人掌同主首寺觀則設綱首凡坊正里¶
　正以其户十分内取三分富民均出雇錢募强幹有¶
　抵保者充人不得過百貫役不得過一年¶
十一月定諸州府物力差役式¶
八年四月制諸州府司縣造作不得役諸色人匠¶
八月命吏部尚書賈守謙等一十三人分詣諸路與按¶
察司官一員同推排民户物力¶
　諭之曰朕選卿等隨路推排除推收外其新强銷乏¶
<pb:KR2m0014_WYG_015-25a>¶
　户雖集衆推唱然銷乏者勿銷不盡如一户元物力¶
　三百貫今止蠲二百五十貫猶為未當新强者勿添¶
　盡量存其力如一户添三百貫而止添二百貫之類¶
　各宜用心百姓應當賦役一推之後十年利害所闗¶
　不可不慎也¶
　　(臣/)等謹按自古取民之制未有算及邸舍車乘畜¶
　　牧藏鏹之數者其時宋髙宗以推排物力法行於¶
　　江南金世宗從而效之自大定以迄㤗和朝議紛¶
<pb:KR2m0014_WYG_015-25b>¶
　　紜使車旁午而閭閻之勞擾甚矣夫通檢推排皆¶
　　驗物力之多寡以定差役使消乏户不致重困也¶
　　然為政有體以民自有之貲産必物物而計之以¶
　　聞於官致民不敢營運豈古者三年大比之意乎¶
宣宗貞祐三年侍御史劉元規請僑户與土民均應差¶
役尚書左丞賈益謙奏止之¶
　時河北民遷徙河南者甚衆故元規以為請帝留其¶
　章自以其意問宰臣丞相布薩端平章穆延盡忠皆¶
<pb:KR2m0014_WYG_015-26a>¶
　以為便益謙言河北人户本避兵而來兵稍息即歸¶
　今旅寓倉皇無以為生若又與地著者並應供億必¶
　騷動不能安居豈主上矜恤流亡之意乎上甚嘉賞¶
　因出元規章示之¶
四月罷六品以下官人力輸傭錢¶
　時以調度不給監察御史田逈秀言朝官及令譯史¶
　諸司吏員諸局承應人太冗宜併省之遂命凡隨朝¶
　六品以下官及承應人罷其從已人力輸傭錢經兵¶
<pb:KR2m0014_WYG_015-26b>¶
　州府其吏減半司縣吏減三之一其餘除開封府南¶
　京轉運司外例減三之一有禄官吏被差不出本境¶
　者並罷給劵出境者以其半給之修内司軍夫亦減¶
　其半¶
　　(臣/)等謹按金史百官志所載諸承應人有𨽻宫中¶
　　者侍衛親軍尚衣奉御捧案擎執奉輦東宫護衛¶
　　長親王府祗候郎君之屬是也有𨽻百司者則令¶
　　史譯史通事書寫之屬是也通謂之隨朝承應人¶
<pb:KR2m0014_WYG_015-27a>¶
　　其所食錢粟自十八貫石以上至二貫石不等宫¶
　　中承應人因公差出皆驗見請錢粟口給食料十¶
　　八貫石以上九百文十七貫石八百六十文以次¶
　　遞減至二貫石者二百三十文諸試䕶衛親軍自¶
　　起發日為始日給口劵其揀退還家者亦如之正¶
　　收之後再揀退者亦人給三口米糧錢一百文馬¶
　　二疋草料修内司軍夫𨽻諸局作匠除錢糧外日¶
　　支錢五十米一升半¶
<pb:KR2m0014_WYG_015-27b>¶
興定三年八月緩在京差徭¶
　初貞祐四年十二月右丞相珠格髙琪請修南京裏¶
　城帝曰民力已困此役一興病滋甚矣城雖完獨能¶
　安此乎是年四月始築之遣近侍四人巡視丁夫時¶
　其飲食聴其更休督吏慘酷悉禁止之六月以時暑¶
　給修城夫病者藥餌(興定元年六月修潼闗亦嘗/遣中使持詔及暑藥勞夫匠)七¶
　月以工久未畢尚書欲增調民夫帝以恐妨農時將¶
　改圖之樞臣言尚書議增丁夫必驗口不令妨業也¶
<pb:KR2m0014_WYG_015-28a>¶
　至十月乃畢工又是年正月大雪帝聞東掖有撤瓦¶
　聲問左右知為丁夫葺器物庫廡舍惻然諭主者曰¶
　雪寒役人不休可乎姑止之¶
五年九月始役客户¶
　先是四年宣撫使完顔弼上書言事一曰賦役頻煩¶
　河南百姓新强舊乏諸路豪民行販市易侵土人之¶
　利未有定籍一無庸調乞權宜均定如知而輙避事¶
　過復來者許諸人捕告以軍興法治之詔尚書省議¶
<pb:KR2m0014_WYG_015-28b>¶
　不允及是以土民久困徭役復議行之¶
　¶
　¶
　¶
　¶
　¶
　¶
欽定續文獻通考卷十五¶
