# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:21.469485
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷一百八十三
<pb:KR2m0014_WYG_183-1a>¶
欽定四庫全書¶
欽定續文獻通考巻一百八十三¶
　經籍考¶
　　子(兵家/)¶
宋史藝文志兵書類三百四十七部一千九百五十六¶
　卷¶
遼金元三史不立藝文志散見各紀傳中¶
明史藝文志兵書類五十八部一千一百二十二卷¶
<pb:KR2m0014_WYG_183-1b>¶
宋¶
將鑑論斷十卷¶
　舊題戴少望撰¶
　　(臣/)等謹案宋沈光作戴溪春秋傳序稱其字曰少¶
　　望則此書當為溪作然溪以孝宗淳熙五年登第¶
　　寧宗開禧中尚官資善堂説書而此書自序題紹¶
　　興辛酉為高宗十一年下距登科之嵗已三十八¶
　　年更六十五年而為開禧年代相隔太逺疑别一¶
<pb:KR2m0014_WYG_183-2a>¶
　　人其名偶與溪之字同也是書採輯古來善用兵者始¶
　　於孫武終於郭崇韜凡九十三人每人之下皆以¶
　　一語標目評其得失大抵多為南渡時事而發此¶
　　本為宋麻沙版明武定侯郭勛重刋之本前有正¶
　　徳十年達賓序題曰將鑑博議與宋版不同¶
許洞虎鈐經一卷¶
　洞字淵夫呉興人咸平進士官雄武軍推官兔歸㝷¶
　召試中書改烏江縣簿¶
<pb:KR2m0014_WYG_183-2b>¶
　　(臣/)等謹案是書卷首有洞進表及自序共二百十¶
　　篇大都彚集前人之説而參以巳意惟第九卷所¶
　　載飛鶚長虹重覆八卦四陣及飛轅寨諸圖為洞¶
　　自創耳¶
李舜臣江東十鑑一卷¶
　舜臣字子思井研人乾道進士官成都府教授擢宗¶
　正寺主簿¶
　　(臣/)等謹案是編蒐輯江東戰勝之迹上起三國下¶
<pb:KR2m0014_WYG_183-3a>¶
　　至六朝共得十事皆先叙其事次加論斷大㫖為¶
　　高宗南渡偏據一隅而發明姚廣孝等編輯永樂¶
　　大典特録是書又復遷就其説不知明太祖之得¶
　　天下實起于江北與漢高祖畧同成祖篡立終于¶
　　北遷則金陵之不為勝地明矣恭讀¶
皇上御題綜括南北之大勢洞燭徃古之得失用以闢¶
　　舜臣之虛談揭廣孝之私意經緯天地¶
睿鑒高深實足為萬古定評非㝷常管蠡之見所能窺¶
<pb:KR2m0014_WYG_183-3b>¶
　　測也永樂大典本有地圖别本無之¶
美芹十論一巻¶
　舊題辛棄疾撰棄疾字幼安歴城人官至龍圖閣待¶
　制進樞宻都承㫖卒諡忠敏¶
　　(臣/)等謹案是書皆論恢復之計卷末又載疏四篇¶
　　則後人所附入也然史不言棄疾有是書考江西¶
　　統志載臨川黄兑字悦道紹興進士官至朝議大¶
　　夫嘗獻美芹十策進取四論此或兌書而後人訛¶
<pb:KR2m0014_WYG_183-4a>¶
　　為棄疾歟¶
李道傳江東十考一卷¶
　道傳字貫之舜臣子也官至太常博士知果州諡文¶
　節事迹具宋史儒林傳¶
　　(臣/)等謹案是書前有自序大㫖考六朝備具之實¶
　　而補其父舜臣十鑑所未盡然皆儒生坐談之見¶
　　也¶
南北十論一卷¶
<pb:KR2m0014_WYG_183-4b>¶
　題許學士撰不著其名¶
　　(臣/)等謹案十論僅存其八曰呉曰蜀曰東晉曰宋¶
　　曰齊曰梁曰陳曰元魏大約為諷南渡君臣而發¶
張預百將傳一百卷¶
　預字公立東光人¶
　　(臣/)等謹案是編有翟安道註安道字居仁安陽人¶
　　其書采歴代名將百人始于周太公終於五代劉詞¶
　　各為之傳而綜論其行事凡有一節與孫武書合¶
<pb:KR2m0014_WYG_183-5a>¶
　　者皆表而出之别以孫子兵法題其後盖欲述古¶
　　以規時亦戴少望將鑑論斷之類¶
明¶
劉寅三畧直解三卷¶
　寅始末未詳據太學題名洪武辛亥有崞縣劉寅盖¶
　即其人¶
龍正八陣變合圖説(無卷/數)¶
　正武都人¶
<pb:KR2m0014_WYG_183-5b>¶
　　(臣/)等謹案正徳中萊陽藍章巡撫四川駐兵漢中¶
　　遣人至魚復江圖八陣壘石正時在章幕中遂推¶
　　演為圖説刋于蜀中¶
王瓊北邊事蹟一卷　西畨事蹟一卷¶
　瓊見史類¶
　　(臣/)等謹案瓊在嘉靖初總督三邊軍務因集歴代¶
　　守邊得失及所條畫奏疏合為一書西畨事蹟一¶
　　卷其出討土魯畨所作前有王九思序稱闗中士¶
<pb:KR2m0014_WYG_183-6a>¶
　　大夫作為詩歌以紀其盛題曰元老靖邊屬九思¶
　　序而書中實無詩歌疑刋書者誤取他序以冠此¶
　　册也¶
曹允儒輯握機經三卷　握機緯十五卷¶
　允儒字魯川太倉人¶
　　(臣/)等謹案是書首載風后古文一十九字次載太¶
　　公望増衍三百六十五字次載宋阮逸所撰李衛¶
　　公問對中六十七字採輯諸家註釋于衡衝風雲¶
<pb:KR2m0014_WYG_183-6b>¶
　　諸陣皆繪為圖凡三卷又以孫子十三篇呉子六¶
　　篇為握機緯孫子輯諸家註釋凡十三卷呉子惟¶
　　用劉寅註凡二巻據王世貞序稱崑山明齋王氏¶
　　與念菴羅公荆川唐公因倭變力研窮之而以其¶
　　説盡授之魯川曹君云¶
萬表海冦議一卷¶
　表見雜家類¶
　　(臣/)等謹案嘉靖時海冦出没為浙江患表推原禍¶
<pb:KR2m0014_WYG_183-7a>¶
　　本以為奸民通畨所致因為此議上之當事者攷¶
　　黄虞稷千頃堂書目載表海㓂前後議一卷今已¶
　　佚其後議¶
尹耕塞語一卷¶
　耕見史類¶
　　(臣/)等謹案是書作於嘉靖庚戌皆言捍禦塞北諸¶
　　部之術¶
唐順之武編十卷¶
<pb:KR2m0014_WYG_183-7b>¶
　順之見史類¶
　　(臣/)等謹案是書皆論用兵指要分前後二集前集¶
　　六卷凡五十四門後集四巻凡九十七門體例畧¶
　　如武經總要所録前人舊説凡兵家言及唐宋名¶
　　臣奏議無不摭集¶
何良臣陣記四巻　軍權四卷¶
　良臣字惟聖㑹稽人官至薊鎮遊擊¶
　　(臣/)等謹案陣記皆述練兵之法凡二十三類共六¶
<pb:KR2m0014_WYG_183-8a>¶
　　十六篇軍權分十七目為一百七十四篇中間有¶
　　云募選之事付諸有司欺昧朦朧上下交蔽又云¶
　　將不識兵兵不識將卒然有事實無以支皆譏切¶
　　時政之語盖有激而然也¶
鄭若曽江南經畧八卷¶
　若曽見史類¶
　　(臣/)等謹案是編為江南倭患而作兼及防禦土冦¶
　　之事八卷之中每卷又各分上下多一時權宜之¶
<pb:KR2m0014_WYG_183-8b>¶
　　計福建林潤為應天巡撫為評而刋之¶
卜大同備倭記二卷¶
　大同字吉夫秀水人嘉靖進士由刑部主事累遷湖¶
　廣按察使僉事布政司叅議弭蘄黄盜及平苗有功¶
　終福建巡海副使¶
　　(臣/)等謹案是編乃大同官福建時講求備倭而作¶
　　上巻分八篇下卷分二篇所言頗簡畧不足以資¶
　　考核其書本名備倭圖記原本巻首尚有海圖此¶
<pb:KR2m0014_WYG_183-9a>¶
　　本佚之¶
李材將將紀二十四巻¶
　材字孟誠號見羅豐城人嘉靖進士官至僉都御史¶
　巡撫鄖陽¶
　　(臣/)等謹案是書大㫖專重御將而首卷至九巻詳¶
　　載漢唐宋七帝本紀之文殊無斷制十卷至二十¶
　　一卷分别得失自虞夏迄南宋各綴數條亦未完¶
　　備二十二卷至二十四卷援摭經文旁及子史議¶
<pb:KR2m0014_WYG_183-9b>¶
　　論尤迂考材於隆慶萬厯中屢殱倭冦非全不知¶
　　兵者而其書乃如是不可解也¶
葉夢熊運籌綱目八卷　決勝綱目十卷¶
　夢熊字南兆歸善人嘉靖進士官至南京工部尚書¶
　　(臣/)等謹案是編乃夢熊總督三邊時所作運籌綱¶
　　目為綱八為目八十綱目之下俱有統論各採史¶
　　事以證之決勝綱目不立總綱目凡百條亦前綴¶
　　統論證以史事惟運籌綱目列史事而評之決勝¶
<pb:KR2m0014_WYG_183-10a>¶
　　　綱目先立説而以史事證之體為小異耳¶
郭光復倭情考畧一卷¶
　光復武昌人官掦州府知府¶
　　(臣/)等謹案嘉靖中東南屢中倭患而揚州當江海¶
　　　之衝被害尤甚光復因考次所聞為此編首總論¶
　　　次事畧及倭患倭術倭語倭好倭船倭刀載其情¶
　　　狀頗詳盖以必得其情始可籌備禦之術也攷萬厯¶
　　　己丑進士别有一郭光復官至右副都御史遼東¶
<pb:KR2m0014_WYG_183-10b>¶
　　巡撫乃順天固安人姓名適相同耳¶
戚繼光練兵實記九卷附雜集六卷　紀效新書十八¶
卷¶
　繼光字元敬世襲登州衛指揮僉事歴官薊州永平¶
　山海等處總兵官中軍都督府左都督進太子太保¶
　事迹具明史本傳¶
　　(臣/)等謹案隆慶二年繼光以都督同知總理薊州¶
　　昌平保定三鎮上疏請浙東殺手礟手各三千再¶
<pb:KR2m0014_WYG_183-11a>¶
　　募西北壯士馬軍五枝歩軍十枝專聽訓練乃輯¶
　　其練兵實政曰練伍練膽氣練耳目練手足練營¶
　　陣練將其附載雜集一儲將通論二將官到任三¶
　　登壇口授四軍器制解五車歩騎解其初到鎮有¶
　　䟽云教兵之法美觀則不實用實用則不美觀此¶
　　書標曰實記徵實用也又其登壇口授云時惟庚¶
　　午夏六月而請刋此書移文云擬定教練已經二¶
　　年今將條約通集成帙則書成于隆慶五年辛未¶
<pb:KR2m0014_WYG_183-11b>¶
　　矣紀效新書乃其官浙江參將練兵備倭時作首¶
　　為請訓練公移三篇次為或問其下十八篇曰束¶
　　伍曰操令曰陣令曰諭兵曰法禁曰比較曰行營¶
　　曰操練曰出征曰長兵曰牌筅曰短兵曰射法曰¶
　　拳經曰諸器曰旌旗曰守哨曰水兵各系以圖而¶
　　為之説皆閲歴有騐之言故曰紀效盖繼光為將¶
　　精于訓練傳稱其在鎮十六年邊備修整薊門晏¶
　　然所著書談兵者皆遵用之則非泛摭韜畧常談¶
<pb:KR2m0014_WYG_183-12a>¶
　　者比也¶
莅戎要畧一巻　武備新書十四巻　長子心鈐(無卷/數)¶
　舊皆題戚繼光撰¶
　　(臣/)等謹案莅戎要畧即練兵實記中之條約而武¶
　　備新書與紀效新書大同小異仍冠以繼光紀效¶
　　新書序其火器諸圖下題曰崇禎庚午仲秋羽南¶
　　彭翔謹録秘藏首有四明謝三賔訂正字或即三¶
　　賔所撰盖亦未可定中如雕木為虎豹使口中出¶
<pb:KR2m0014_WYG_183-12b>¶
　　火以木為人藏礟于腹以火爇馬尾使之衝敵語¶
　　同兒戯必非繼光所作長子心鈐中有對壘號令¶
　　　一條云南塘戚少保謂此為束陣第一法則亦非¶
　　繼光所自為矣¶
侯繼國兩浙兵制四巻¶
　繼國號龍泉金山衛人世襲指揮使¶
　　(臣/)等謹案是書第一巻首列全浙海圖附以説並¶
　　及沿革兵制第二巻載造戰船及火器軍器營操¶
<pb:KR2m0014_WYG_183-13a>¶
　　甲操等圖第三卷載倭警始末第四巻為日本風¶
　　土記於一時海防軍政最為詳悉惟日本記有録¶
　　無書疑裝葺者偶佚之耳¶
馮時寧古今將畧四卷¶
　時寧字以一桐鄉人¶
盛萬年嶺西水陸兵紀二巻¶
　萬年字恭伯秀水人萬厯進士官至江西按察使遷¶
　雲南布政使未上卒¶
<pb:KR2m0014_WYG_183-13b>¶
　　(臣/)等謹案萬年官廣西按察使時值倭入冦而電¶
　　白呉川二地東南濵海先受其害乃審度地勢布¶
　　置堡寨圖其兵弁制度及巡船欵式而成是編¶
熊明遇劍草一卷¶
　明遇字子良進賢人萬厯進士官至兵部尚書¶
　　(臣/)等謹案是編摘取古今名將事蹟為論斷凡百¶
　　餘條盖隨筆劄記之文不足當著述之目¶
嶺南客對一卷¶
<pb:KR2m0014_WYG_183-14a>¶
　舊題粤西舜山子撰不著姓名¶
　　(臣/)等謹案是書以粤中猺獞嘯聚時出刼掠為居¶
　　民行旅之害有司不能制故設為賈容問答以推¶
　　究其得失所陳方畧雖未必切中事宜然亦可見¶
　　當時疆吏措置之乖方矣¶
陳禹謨左氏兵畧三十二卷¶
　禹謨見經類¶
　　(臣/)等謹案是編取左傳所叙兵事以次排纂又雜¶
<pb:KR2m0014_WYG_183-14b>¶
　　引子史證明之而斷以已意書生迂滯之見無異¶
　　鍥舟求劍也¶
董承詔類輯練兵諸書十八巻¶
　承詔武進人萬厯進士天啟中官至浙江左布政使¶
　　(臣/)等謹案是書編輯戚繼光談兵諸書刪其繁複¶
　　分為十六類冠以汪道昆繼光墓誌及承詔所作¶
　　小傳¶
顧斌火器圖一卷¶
<pb:KR2m0014_WYG_183-15a>¶
　斌字質夫晉江人萬厯舉人官廣東信宜縣知縣調¶
　蜀府左長史¶
　　(臣/)等謹案是編言軍中火攻之具甚詳然大抵斌¶
　　以意造之無濟于實用也如所製木人騎馬之類¶
　　頗近兒戲其火藥噐具皆取天地星宿之數太極¶
　　兩儀之象亦殊迂濶前有火噐原火攻要二篇多¶
　　書生紙上之談又末有風雨賦一篇謂熟此以占¶
　　天文百無一失是尤不必然之事也¶
<pb:KR2m0014_WYG_183-15b>¶
張龍翼兵機類纂三十二巻¶
　龍翼字羽明松江人¶
　　(臣/)等謹案是書取古今言兵事者分為三十二類¶
　　毎類中又各析子目所載明事尤詳第三十一卷¶
　　專言陣勢然陳法未載圖式殊為缺畧¶
廣名將譜十七巻¶
　不著撰人名氏¶
　　(臣/)等謹案是書卷首題黄道周註斷前有崇禎癸¶
<pb:KR2m0014_WYG_183-16a>¶
　　未道周序詞意弇陋殆書肆所偽託其目録後幅¶
　　割裂亦非足本¶
曽益左畧一卷¶
　益字予謙山陰人¶
　　(臣/)等謹案是書專摘左傳所言兵事凡五十六篇¶
　　各標以名目¶
談兵髓七巻¶
　題西浙囂囂生撰不著名氏¶
<pb:KR2m0014_WYG_183-16b>¶
　　(臣/)等謹案是編襍綴成書初無秘授前有王洽序¶
　　洽字和仲臨邑人萬厯進士官至兵部尚書序作¶
　　于天啟甲子巡橅浙江時則囂囂生亦明末人矣¶
李盤金湯十二籌八卷¶
　盤字小有揚州人¶
　　(臣/)等謹案是書以十二籌為名而今存其八非完¶
　　本矣所言皆團練鄉勇捍禦土冦之計襍引古事¶
　　以證之然多不切合¶
<pb:KR2m0014_WYG_183-17a>¶
宋徵璧左氏兵法測要二十巻¶
　徵璧原名存楠字尚木華亭人¶
　　(臣/)等謹案是書節畧左氏所紀兵事而論其得失¶
　　然引車戰以談兵殊為不諳時勢也¶
　¶
　¶
　¶
　¶
<pb:KR2m0014_WYG_183-17b>¶
　¶
　¶
　¶
　¶
　¶
　¶
　¶
欽定續文獻通考巻一百八十三¶
