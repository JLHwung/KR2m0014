# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:17.360744
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷二十三
<pb:KR2m0014_WYG_023-1a>¶
欽定四庫全書¶
欽定續文獻通考卷二十三¶
　征𣙜考¶
　　坑冶¶
宋理宗端平三年九月詔諸路州縣坑冶毋擾害民¶
　先是孝宗淳熈十年六月廣西運司奏昭州金坑五¶
　遞年所入不多乞廢罷以裕民遂罷昭州歲貢金光¶
　宗紹熈二年八月寛兩淮𣙜鐵之禁至是祀明堂大¶
<pb:KR2m0014_WYG_023-1b>¶
　赦詔曰諸路州縣坑冶興發在觀寺祠廟公宇居民¶
　墳地及近墳園林地者法不許人告亦不得受理訪¶
　聞官司利於告發更不䆒實多致擾害自今許人户¶
　越訴官司并訟者重置典憲及有坑冶停閉苗脉不¶
　發之所州縣勒令坑户虚認歲額提㸃鑄錢司覈實¶
　追正¶
　　宋史陳俊卿傳曰孝宗朝俊卿參知政事時四明¶
　　獻銀礦將召冶工即禁中鍛之俊卿奏不務帝王¶
<pb:KR2m0014_WYG_023-2a>¶
　　之大而屑屑有司之細恐為有識所窺罷之¶
　　又趙必愿傳曰寧宗時必愿移泉州罷白土課及¶
　　免差吏𣙜鐵¶
　　(臣/)等謹按坑冶誅求抑勒有極擾民者紀載紹定¶
　　五年五月臣僚言積隂霖淫自夏徂秋疑必有致¶
　　咎之徴比聞蘄州進士馮杰本儒家都大坑冶司¶
　　抑為鑪戸誅求日増杰妻以憂死其女繼之弟大¶
　　聲因赴愬死於道路杰知不免毒其二子一妾舉¶
<pb:KR2m0014_WYG_023-2b>¶
　　火自經而死民寃至此豈不上干隂陽之和乃詔¶
　　罷都大坑冶魏峴職觀此則理宗時坑冶之害有¶
　　不可勝言者矣¶
遼太祖五年十月置鐵冶¶
　帝始併室韋其地産銅鐵金銀其人善作銅鐵器又¶
　有特穆爾部者多鐵(特穆爾國/語鐵也)部置三冶曰柳濕河¶
　曰三黜古斯曰手山¶
神册初平渤海置採鍊鐵户¶
<pb:KR2m0014_WYG_023-3a>¶
　時得廣州本渤海鐵利府改曰鐵利州地亦多鐵東¶
　平縣本漢襄平縣故地産鐵卝置採鍊者三百戸隨¶
　賦供納以諸坑冶多在國東故東京置户部司長春¶
　州置鐵帛司又帝征幽薊師還次山麓得銀鐵卝命¶
　置冶¶
　　遼史地理志曰銀州本渤海富州太祖以銀冶更¶
　　名所屬新興縣即渤海置銀冶地又太祖伐渤海¶
　　遷其民於遼城建長樂縣户四千内一千户納鐵¶
<pb:KR2m0014_WYG_023-3b>¶
　　澤州本漢土垠縣地太祖俘蔚州民立寨居之採¶
　　鍊䧟河銀冶¶
太宗時置五冶太師¶
　自太祖之父撒刺的以土産多銅始造錢幣後遂襲¶
　用之以開帝業至是乃設官以總四方錢鐵¶
聖宗太平五年十二月禁工匠不得銷毁金銀器¶
七年五月西南路招討司奏隂山中産金銀請置冶從¶
之復遣使循遼河源求産金銀之所¶
<pb:KR2m0014_WYG_023-4a>¶
　　遼史食貨志曰帝於潢河北隂山及遼河之源各¶
　　得金銀卝興冶採鍊自此以迄天祚國家皆頼其¶
　　利¶
　　又國語解曰山金司以隂山産金置冶採鍊故以¶
　　名司後改為統軍司¶
興宗重熈二年十二月禁夏國使沿路私市金鐵¶
道宗清寧九年正月禁民鬻銅¶
十年十一月禁南京不得私貨鐵¶
<pb:KR2m0014_WYG_023-4b>¶
咸雍六年十一月禁鬻生熟鐵於囬紇凖布等界¶
金海陵天徳四年十一月買珠於烏爾古徳哷勒部及¶
扶餘路禁百姓私相貿易仍調兩路民夫採珠一年¶
正隆二年十月初禁銅越外界¶
　以議鼓鑄故也¶
三年二月遣使檢視隨路金銀銅鐵冶¶
　時初置錢監因有是命¶
世宗大定三年制金銀坑冶許民開採百分中取一為¶
<pb:KR2m0014_WYG_023-5a>¶
稅(金銀稅互/見征商門)¶
五年聽人射買寶山縣銀冶¶
九年七月罷東北路採珠¶
十二年正月以銅少命尚書省遣使諸路規措銅貨能¶
指坑冶得實者賞¶
　至十六年三月又遣使分路訪察銅礦苗脉¶
　　金史食貨志曰正隆而降始議鼓鑄民間禁銅甚¶
　　至銅不給用漸興窰冶凡産銅地脉遣吏境内訪¶
<pb:KR2m0014_WYG_023-5b>¶
　　察無遺且及外界而民用銅器不可闕者皆造於¶
　　官而鬻之既而官不勝煩民不勝病乃聽民冶銅¶
　　造器而官為立價以售此銅法之變也¶
十二月詔金銀坑冶聽民開採毋得收稅¶
二十七年尚書省奏聽民於農隙採銀承納官課¶
　　金史張大節傳曰大定中定襄退吏誣縣民匿銅¶
　　者十八村大節為户部郎中亷得其實抵吏罪民¶
　　斵石頌之章宗時授震武軍節度使部有銀冶有¶
<pb:KR2m0014_WYG_023-6a>¶
　　司以為爭盜由此生付衆議皆以官𣙜為便大節¶
　　曰山澤之利當與民共且貧而無業者雖嚴刑能¶
　　禁其竊取乎宜明諭民授地輸課則其游手者有¶
　　所資於官亦便從之¶
二十九年十二月(時章宗/已即位)甄官署丞丁用楫言開採銅¶
礦之弊¶
　時立代州曲陽二錢監雁門五臺民訴自立監鑄錢¶
　以來有銅礦之地雖曰官運其雇直不足則令民共¶
<pb:KR2m0014_WYG_023-6b>¶
　償乞與本州司縣均為差配遂命用楫往審其利病¶
　還言所運銅礦民以物力科差濟之實非所願雇直¶
　既低更有刻剥之弊而相視苗脉工匠妄指人之垣¶
　屋及寺觀謂當開採因以取賄又隨冶工匠日辦凈¶
　銅四兩多不及數復銷銅器及舊錢送官以足之病¶
　民多費未見利便遂罷二監¶
章宗明昌三年禁採銅於天山界外¶
　舊嘗以夫匠逾天山北界外採銅至是監察御史李¶
<pb:KR2m0014_WYG_023-7a>¶
　炳言頃聞有司奏在官銅數可支十年若復每歳令¶
　夫匠過界逺採不惟多費復恐或生邊釁若支用將盡¶
　之日止可於界内採鍊帝是其言遂不許出界¶
三年以提刑司言封諸處銀冶禁民採鍊¶
五年九月初令民撲買隨處金銀銅冶¶
　御史臺復奏請令民採鍊隨處金銀銅冶帝命尚書¶
　省議之宰臣議謂國家承平日久户口増息雖嘗禁¶
　之而貧人茍求生計聚衆私鍊上有禁之之名而無¶
<pb:KR2m0014_WYG_023-7b>¶
　杜絶之實故官無利而民多犯法如令民射買則民¶
　壯者為夫匠老稚供雜役各得均齊而射買之家亦¶
　有餘利如此則可以久行比之官役雇工糜費百端者¶
　有間矣遂定制有冶之地委謀克縣令藉數召募射¶
　買禁權要官吏弓兵里胥皆不得與視舊塲之例令¶
　州府長官一員提控提刑司訪察而禁治之帝曰此¶
　終非長策參知政事胥持國曰今姑聽如此後有利¶
　然後設官可也譬之酒酤盖先為坊塲而後官𣙜也¶
<pb:KR2m0014_WYG_023-8a>¶
　帝亦以為然遂從之墳山西銀山之銀窟凡百一¶
　十有三¶
宣宗興定三年七月汝州魯山寳豐鄧州置鐵冶¶
　從攝京西路三司李復亨奏也復亨言民間銷毁農¶
　具以供軍器臣竊以爲未便汝州魯山寳豐鄧州南¶
　皆産鐵募工置冶可以獲利且不厲民詔尚書省行¶
　之¶
元興凡金銀珠玉銅鐵水銀朱砂碧甸子鉛錫之類皆¶
<pb:KR2m0014_WYG_023-8b>¶
因土人呈獻而定其嵗入之課¶
　金之所産在腹裏曰益都檀景遼陽省曰大寧開元¶
　江浙省曰饒徽池信江西省曰龍興撫州湖廣省曰¶
　岳澧沅靖辰潭武岡寳慶河南省曰江陵襄陽四川¶
　省曰成都嘉定雲南省曰威楚麗江大理金齒臨安¶
　曲靖元江羅羅會川建昌徳昌栢興烏撒東川烏䝉¶
　銀之所産在腹裏曰大都真定保定雲州般陽晉寧¶
　懷孟濟南寧海遼陽省曰大寧江浙省曰處州建寧¶
<pb:KR2m0014_WYG_023-9a>¶
　延平江西省曰撫瑞韶湖廣省曰興國郴州河南省曰¶
　汴梁安豐汝寧陜西省曰商州雲南省曰威楚大理¶
　金齒臨安元江¶
　珠之所産曰大都曰南京曰羅羅曰碩達勒達曰廣¶
　州玉之所産曰于闐曰費里沙¶
　銅之所産在腹裏曰益都遼陽省曰大寧雲南省曰¶
　大理澂江¶
　鐵之所産在腹裏曰河東順徳檀景濟南江浙省曰¶
<pb:KR2m0014_WYG_023-9b>¶
　饒徽寧國信慶元台衢處建寧化邵武漳福泉江西¶
　省曰龍興吉安撫袁瑞贛臨江桂陽湖廣省曰沅潭¶
　衡武岡寶慶永全常寧道州陜西省曰興元雲南省¶
　曰中慶大理金齒臨安曲靖澂江羅羅建昌鐵之在¶
　各省者獨江浙江西湖廣之課為最多凡鐵之等不¶
　一有生黄鐵有生青鐵有青𤓰鐵有簡鐵毎引二百¶
　斤¶
　朱砂水銀之所産在遼陽省曰北京湖廣省曰沅潭¶
<pb:KR2m0014_WYG_023-10a>¶
　四川省曰思州¶
　碧甸子之所産曰和林曰㑹川¶
　鉛錫之所産在江浙省曰鉛山台處建寧延平邵武¶
　江西省曰韶州桂陽湖廣省曰潭州¶
太宗八年始置河東及檀景等處鐵冶¶
　鐵在河東者是年立鑪於西京州縣撥冶户七百六¶
　十煽之次年立鑪於交城縣撥冶戸一千煽之至世¶
　祖至元五年始立洞冶總管府七年罷之十三年立¶
<pb:KR2m0014_WYG_023-10b>¶
　平陽等路提舉司十四年又罷之其後廢置不常成¶
　宗大徳三年九月置河東山西鐵冶提舉司十一年¶
　聽民煽鍊官為抽分武宗至大元年復立河東都提¶
　舉司掌之所𨽻之冶八曰大通興國惠民利國益¶
　國閏富豐寧(豐寜之/冶有二)仁宗延祐三年十月勅五臺雲¶
　鷲寺置鐵冶提舉司¶
　在檀景等處者是年始於北京撥户煽之至世祖中¶
　統二年立提舉司掌之至元二十年十月罷北京鹽¶
<pb:KR2m0014_WYG_023-11a>¶
　鐵課提舉司其後亦廢置不常大徳五年正月始併¶
　檀景三提舉司為都提舉司所𨽻之冶七曰雙峰暗¶
　峪銀崖大峪五峪利貞錐山¶
世祖中統三年正月諸王塔齊爾請置高麗鐵冶從之¶
六月勅武寧府歳輸所産鐵又立小峪蘆子武寧軍赤¶
泥泉鐵冶四所¶
四年正月領部阿哈瑪特請興河南等處鐵冶從之¶
　四月以漏籍户一萬一千八百附籍四千三百於各¶
<pb:KR2m0014_WYG_023-11b>¶
　處起冶歳課鐵四百八十萬七千斤五月以禮部尚¶
　書馬伊克努爾領已括戸三千興煽鐵冶歳輸鐵一¶
　百三萬七千斤就鑄農器二十萬事易粟四萬石輸¶
　官河南隨處城邑市鐵之家仍舊鼓鑄至元九年五¶
　月减鐵冶戸十三年九月阿哈瑪特等以軍興國用¶
　不足議復立都轉運司量増課程元額鼓鑄鐵器官¶
　為局賣十九年二月立鐵冶總管府罷提舉司泰定¶
　帝致和元年六月罷河南鐵冶提舉司歸有司¶
<pb:KR2m0014_WYG_023-12a>¶
　鐵在濟南等處者是年拘漏籍户三千煽之至元五¶
　年立洞冶總管府二十六年四月以萊蕪鐵冶提¶
　舉司𨽻山東鹽運司其後廢置不常至大元年復立¶
　濟南都提舉司所提之監五曰寶城通和昆吾元國¶
　富國順帝元統二年十一月以濟南萊蕪縣饑罷官¶
　鐵冶一年¶
　在順德等處者至元二十五年八月以河間等路鹽¶
　運司兼管順徳廣平綦陽三鐵冶三十一年撥冶户¶
<pb:KR2m0014_WYG_023-12b>¶
　三千煽之大徳元年設都提舉司掌之十一月以真¶
　定鐵冶𨽻順徳都提舉司罷保定紫荆關鐵冶提舉¶
　司武宗至大元年閏十一月罷順徳廣平鐵冶提舉¶
　司聽民自便有司稅之如舊三年正月復立廣平順¶
　徳路鐵冶都提舉司至仁宗延祐六年始罷兩提舉¶
　司併為順徳廣平彰徳等處提舉司所𨽻之冶六曰¶
　神徳左村豐陽臨水沙窩固鎮¶
　　元史刑法志曰諸鐵法無引私販者比私鹽減一¶
<pb:KR2m0014_WYG_023-13a>¶
　　等杖六十鐵没官内一半折價付告人充賞偽造¶
　　鐵引者同偽造省部印信論罪官給賞鈔二錠付¶
　　告人監臨正官禁治私鐵不嚴致有私鐵生發者¶
　　初犯笞三十再犯加一等三犯别議黜降客旅赴¶
　　冶支鐵引後不批月日出給引鐵不相隨引外夾¶
　　帶鐵没官鐵已賣十日内不赴有司批納引目笞¶
　　四十因而轉用同私鐵法凡私鐵農器鍋釡刀䥥¶
　　斧杖及破壞生熟鐵器不在禁限江南鐵貨及生¶
<pb:KR2m0014_WYG_023-13b>¶
　　熟鐵器不得於淮漢以北販買違者以私鐵論¶
至元二年二月令各路民戸從實淘金辦課毋得科斷¶
鈔數¶
　先是行省從長辦課未經定額許令樁配百姓包納¶
　每金一錢折價一十五兩至十八兩至是江南新附¶
　因科金課甚覺擾民御史臺以為言乃革淘金總管¶
　府併入宣慰司令民從實採辦¶
　金在益都者至元五年閏正月命于從剛髙興宗以¶
<pb:KR2m0014_WYG_023-14a>¶
　漏籍民户四千淘於登州棲霞縣每戸歳輸金四錢¶
　十五年又以淘金户二千僉軍者付益都淄萊等路¶
　淘金總管府依舊淘金其課於太府監輸納二十年¶
　十月遣官檢覈益都淘金欺弊二十六年十一月詔¶
　山東東路毋得沮淘金二十八年十一月禁沮擾益¶
　都淘金至成宗大徳八年十二月復立益都淘金總¶
　管府文宗至順三年五月置山東益都等處金銀銅¶
　鐵提舉司¶
<pb:KR2m0014_WYG_023-14b>¶
　在遼陽者至元十年聽李徳仁於龍山縣胡碧峪淘¶
　採每歳納課金三兩十三年又於遼東雙城及和州¶
　等處採之二十一年六月命伊蘇岱爾所部軍六十¶
　人淘金雙城仁宗延祐三年五月置遼陽金銀鐵冶¶
　提舉司七年英宗即位七月以遼陽金銀鐵冶歸中¶
　政院¶
　在江浙者至元十九年十二月以建康淘金總管府¶
　𨽻建康路二十四年立提舉司以建康等處淘金夫¶
<pb:KR2m0014_WYG_023-15a>¶
　凡七千三百六十五户𨽻之所轄金塲凡七十餘所¶
　未幾以建康無金革提舉司罷淘金戸其徽饒池信¶
　之課皆歸之有司成宗元貞元年十一月立江浙金¶
　銀銅冶轉運司大德二年二月罷轉運司以淘金户¶
　還元籍歳辦金悉責有司¶
　在江西者至元二十三年撫州樂安縣小曹周歳辦¶
　金一百兩順帝元統元年十一月罷富州金課¶
　在湖廣者至元二十年撥常徳澧辰沅靖民萬户付¶
<pb:KR2m0014_WYG_023-15b>¶
　金塲轉運司淘焉¶
　在四川者元貞元年九月以其病民罷其淘金户四¶
　千還元籍罪初獻言者¶
　在雲南者至元十四年諸路總納金一百五錠二十¶
　八年從參政怯刺言建都地多産金可置冶令旁近¶
　民鍊以輸官從之¶
　　刑法志曰諸産金之地有司歳徴金課正官監視¶
　　人户自執權衡兩平收受其有巧立名色廣取用¶
<pb:KR2m0014_WYG_023-16a>¶
　　錢及多秤金數尅除火耗為民害者從監察御史¶
　　亷訪使糾之¶
三年十二月立諸路洞冶所¶
四年正月立諸路洞冶都總管府專掌金銀銅鐵丹粉¶
錫綠恢辦課程¶
　凡係官撥戸興煽及見設官員自備工本洞冶並聽¶
　總管府催督若諸路山川有舊立洞冶都總管府即¶
　將所出之物取勘見數赴制國用使司入狀立額興¶
<pb:KR2m0014_WYG_023-16b>¶
　煽毋許勢豪之家影占阻撓各處鑪冶户供鑪礦炭¶
　等役所司不得擅行科差總管府設官吏合干人等¶
　所在官司如有相關公事同總管府取問歸斷¶
　銀在大都者中統四年八月從博爾歡等請以宣徳¶
　州徳興府等處銀冶付匠戸歳取銀及石綠丹粉輸¶
　官至元十一年聽王庭璧於檀州奉先等洞採之十¶
　五年令關世顯等於薊州豐山採之㤗定帝㤗定二¶
　年閏正月罷永興銀塲聽民採鍊以十分之一輸官文¶
<pb:KR2m0014_WYG_023-17a>¶
　宗至順二年四月全寧民王脫歡獻銀礦詔設全寧¶
　銀塲提舉司¶
　在雲州者至元二十七年撥民戸於望雲煽鍊設官¶
　掌之二十八年又開聚陽山銀塲十一月置望雲銀冶¶
　二十九年立雲州等處銀塲提舉司成宗元貞元年¶
　二月立雲州銀塲都提舉司武宗至大中巴圖魯斯¶
　言雲州朝河等處産銀令往試之得銀六百五十兩¶
　三年六月詔立上都中都等處銀冶提舉司以巴圖¶
<pb:KR2m0014_WYG_023-17b>¶
　魯斯為達嚕噶齊十一月中書省言巴圖魯斯去歳¶
　輸銀四千二百五十兩今歳復輸二千五百兩且言¶
　復得新礦銀當増辦乞加授嘉議大夫從之四年六¶
　月復雲州銀塲提舉司英宗至治三年正月罷上都¶
　雲州興和宣徳蔚州奉聖州及雞鳴山房山黄蘆三¶
　又沽金銀冶聽民採鍊以十分之一輸官¶
　在遼陽者至元二十九年十月命趙徳澤吳榮領逃¶
　奴無主者二百四十戸於廣寧瀋州耕田并淘銀仁¶
<pb:KR2m0014_WYG_023-18a>¶
　宗延祐二年四月諭晉王伊蘇特穆爾以先朝所賜¶
　恵州銀礦洞歸還有司至七月復賜之四年於恵州¶
　銀洞三十六眼立提舉司辦課¶
　在江浙者至元二十一年建寧南劍等處立銀塲提¶
　舉司煽鍊二十九年正月從江西行省左丞髙興請¶
　罷福建銀鐵提舉司八月以福建行省㕘政魏天祐¶
　獻計發民一萬鑿山鍊銀歳得萬五千兩而天祐賦¶
　民鈔市銀輸官私其一百七十錠臺臣請追其贓而¶
<pb:KR2m0014_WYG_023-18b>¶
　罷福建銀冶從之十二月中書省又言寧國路六百¶
　户鑿山冶銀歳額二千四百兩皆市銀以輸官未嘗¶
　採之山乞罷之詔可成宗元頁元年三月罷福建銀¶
　塲提舉司以有司領其歳額閠四月罷徽州路銀塲¶
　在湖廣者至元十九年十二月罷湖廣行省金銀鐵¶
　冶提舉司以其事𨽻各路總管府二十三年韶州路¶
　曲江縣銀塲聽民煽鍊每歳輸銀三千兩¶
　在河南者延祐三年李允直包羅山縣銀塲課銀三¶
<pb:KR2m0014_WYG_023-19a>¶
　錠四年李珪等包霍邱縣豹子崖銀洞課銀三十錠¶
　其所得礦大抵以十分之三輸官¶
　　刑法志曰諸燒造偽銀者徒造賣偽銀買主不知¶
　　情價錢給主偽銀内銷提真銀没官依本犯科罪¶
　銅在益都者至元十六年撥戸一千於臨朐縣七寶¶
　山等處採之¶
　在遼陽者至元十五年撥採木夫一千户於錦瑞州¶
　雞鳴山巴山等處採之¶
<pb:KR2m0014_WYG_023-19b>¶
　在澂江者至元二十二年撥漏籍户於薩矣山煽鍊¶
　凡一十有一所¶
　　刑法志曰諸出銅之地民間敢私鍊者禁之¶
　鉛錫在湖廣者至元八年定鉛錫課令辰沅靖等處¶
　轉運印造錫引每引計錫一百斤官收鈔三百文客¶
　商買引赴各冶支錫販賣無引者比私鹽减等杖六¶
　十其錫入官¶
八年十二月宣徽院請以䦨遺漏籍等戸淘金以勞民¶
<pb:KR2m0014_WYG_023-20a>¶
止之¶
九年五月罷西番多羅干等處金銀礦户為民¶
十年命烏瑪喇採碧甸子於和林¶
　至二十一年雲南㑹川輸碧甸子一千餘塊二十七¶
　年十一月罷㑹川採碧甸子¶
十一年増費里沙淘玉戸及採朱砂水銀於北京湖廣¶
諸處¶
　穆爾瑪哈穆特阿里三人言淘玉之戸舊有三百經¶
<pb:KR2m0014_WYG_023-20b>¶
　亂散亡存者止七十戸其力不充而費里沙之地旁¶
　近有民户六十毎同淘焉於是免其差徭與淘戸等¶
　所淘之玉於古都斯和爾錫喇卜丹三人所立水站¶
　逓至京師¶
　朱砂水銀在北京者是年命䝉古達實以恤品人戸¶
　於濟喇敏之地採鍊¶
　在湖廣者沅州五寨蕭雷發等每年包納朱砂一千¶
　五百兩羅管賽包納水銀二千三百四十兩潭州安¶
<pb:KR2m0014_WYG_023-21a>¶
　化縣毎年辦朱砂八十兩水銀五十兩¶
十二年九月禁私造銅器¶
十六年二月撥民萬户𨽻明里淘金¶
二十年三月罷淮安等處淘金官惟計户取金¶
　七月罷淮南淘金司至二十八年正月罷江淮淘金¶
　提舉司七月又罷淘金提舉司¶
六月命福建根訪銅礦¶
　中書省奏銅鐵係國家必用之物除鐵貨已煽鍊外¶
<pb:KR2m0014_WYG_023-21b>¶
　銅坑未曽經理宜訪産銅之處募人興鍊禁止沮壞¶
　從之¶
八月立懐來淘金所¶
十二月罷女直出産金銀禁并罷雲南造賣金箔規措¶
所¶
二十一年二月放檀州淘金五百人還家¶
　至二十五年九月又罷檀州淘金戸順帝至正元年¶
　十二月詔革王巴延徹爾等所獻檀景等處産金地¶
<pb:KR2m0014_WYG_023-22a>¶
　土¶
二十六年四月高麗置銀冶¶
　以高麗國多産銀遣工即其地發旁近民冶以輸官¶
二十七年五月尚書省遣人行視雲南銀洞獲銀四千¶
四十八兩奏立銀塲官¶
十二月湖廣省上二年宣課珠九萬五百一十五兩¶
　珠在大都者成宗元貞元年聽民於楊村直沽口撈¶
　採命官買之¶
<pb:KR2m0014_WYG_023-22b>¶
　在南京者至元十一年命竒唻安山等於松阿哩江¶
　阿雅勒古江呼蘭果斯江採之¶
　在廣州者採於大歩海仁宗延祐四年十二月復廣¶
　州採金銀珠子都提舉司至七年英宗即位六月罷¶
　徽政院廣東採珠提舉司以有司領其事泰定帝泰¶
　定元年七月罷廣州福建等處採珠蜑户為民仍免¶
　差稅一年順帝至元三年二月㕘知政事納琳等請¶
　復立廣東採珠提舉司且以採珠户四萬賜巴延六¶
<pb:KR2m0014_WYG_023-23a>¶
　年二月出巴延為河南省左丞相罷採珠提舉司¶
　　元史張珪傳曰泰定元年六月中書平章政事張¶
　　珪等奏廣州東莞縣大歩海及恵州珠池始自大¶
　　徳元年姦民劉進程連言利分蜑户七百餘家官¶
　　給之糧三年一採僅獲小珠五兩六兩入水為蟲¶
　　魚傷死者衆遂罷珠户為民其後同知廣州路事¶
　　塔齊爾等又獻利於實勒們創設提舉司監採亷¶
　　訪司言其擾民復罷歸有司既而内正少卿魏温¶
<pb:KR2m0014_WYG_023-23b>¶
　　都爾冒啓中㫖馳驛督採耗廩食疲民驛非舊制¶
　　請悉罷遣歸民從之¶
　外又有鄂諾多喇琿塔哈三河之珠至元五年徙鳯¶
　格等户撈之勝州延州納顔等城之珠十三年命多¶
　喇卜丹等撈焉¶
二十八年七月罷江南諸省買銀提舉司¶
三十一年十月(時成宗/已即位)弛江西銀冶課額¶
　江西行省言銀塲歳辦萬一千錠而未嘗及數民不¶
<pb:KR2m0014_WYG_023-24a>¶
　堪命命自今從實辦之不為額¶
成宗元貞二年九月命各路鐵冶官為興煽發賣¶
　中書省言各路係官鐵冶累年積鐵為數甚多雖百¶
　姓自備工本二八抽分而納官之數額不盡實請罷¶
　其制官為煽賣從之至大徳元年十一月又命將見¶
　在鐵貨及官鐵從實覈計虧短追賠外仍講䆒如何¶
　興煽備細保結¶
大徳元年十一月禁權豪僧道及各位下擅據礦炭山¶
<pb:KR2m0014_WYG_023-24b>¶
塲¶
十二月命漳州採水晶¶
　福建平章高興言漳州漳浦縣大梁山産水晶乞割¶
　民百戸採之帝曰不勞民則可勞民勿取¶
二年十一月罷徐邳鑪冶所進息錢¶
七年六月命還西京所鬻瑟瑟¶
　西京道宣慰使帕哈里鼎以瑟瑟二千五百餘斤鬻¶
　於官為鈔一萬一千九百餘錠帝命除御榻所用外¶
<pb:KR2m0014_WYG_023-25a>¶
　餘未用者悉還之至武宗至大元年八月仁宗為皇¶
　太子兼尚書令金州獻瑟瑟洞詹事府院請遣使採¶
　之仁宗曰所寶惟賢瑟瑟何用焉若此後勿復聞¶
武宗至大四年四月(時仁宗/已即位)買賣銅器聽民自便¶
仁宗皇慶二年二月諭左右勿鬻回回寶玉¶
　先是至大二年八月帝以皇太子兼尚書令近侍言¶
　賈人有售美珠者曰吾服御雅不喜飾以珠璣生民¶
　膏血不可輕耗汝等當廣進賢才以恭儉愛人相規¶
<pb:KR2m0014_WYG_023-25b>¶
　不可以奢靡蠧財相導言者慙而退淮東宣慰使薩¶
　敦獻玉觀音七寶帽頂寶帶寶鞍却之戒諭如初至¶
　是諭左右曰回回以寶玉鬻於官朕思此物何足為¶
　寶惟善人乃可為寶善人用則百姓安兹國家所宜¶
　寶也¶
延祐二年正月禁民鍊鐵¶
七年二月(時英宗/已即位)括民間係官山塲河泊窰冶廬舎¶
英宗至治二年十二月免囘囘人户屯戍河西者銀稅¶
<pb:KR2m0014_WYG_023-26a>¶
泰定帝㤗定二年十月罷䝉山銀冶提舉司¶
　先是至元二十九年正月江西行省巴延阿喇卜丹¶
　言䝉山歲課銀二萬五千兩初制鍊銀一兩免役夫¶
　田租五斗今民力日困每兩擬免一石世祖曰重困¶
　吾民民何以生從之至是罷提舉司命瑞州路領之¶
文宗天厯元年金銀銅鐵鉛錫歳課之數¶
　金課腹裏四十錠四十七兩三錢江浙江西湖廣河¶
　南雲南五省共四百四十六錠一百十六兩二錢四¶
<pb:KR2m0014_WYG_023-26b>¶
　川省麩金七兩二錢¶
　銀課腹裏一錠二十五兩江浙江西湖廣雲南四省¶
　共一千五百五十六錠八十六兩¶
　銅課雲南省二千三百八十斤¶
　鐵課江浙省額外鐵二十四萬五千八百六十七斤¶
　課鈔一千七百三錠一十四兩江西省二十一萬七¶
　千四百五十斤課鈔一百七十六錠二十四兩湖廣¶
　河南陜西雲南四省共四十二萬一千二百二十六¶
<pb:KR2m0014_WYG_023-27a>¶
　斤¶
　鉛錫課江浙省額外鉛粉八百八十七錠九兩五錢¶
　鉛丹九錠四十二兩二錢黑錫二十四錠一十兩二¶
　錢江西省錫一十七錠七兩湖廣省鉛一千七百九¶
　十八斤¶
順帝至元元年六月有司言甘肅薩里斡産金銀請遣¶
官稅之¶
至正十二年三月立饒州銅冶¶
<pb:KR2m0014_WYG_023-27b>¶
　中書省言張理獻言饒州徳興三處膽水浸鐵可以¶
　成銅宜即其地各立銅冶塲直𨽻寶泉提舉司即以¶
　張理為銅冶場官從之¶
五月罷苽兒棚等處金銀塲課¶
明太祖洪武元年三月近臣請開山東銀塲不許¶
　時右丞相徐達下山東近臣因進言舊有銀塲可興¶
　舉者帝謂銀塲之弊利於官者少損於民者多况今¶
　凋瘵之餘豈可以此重勞民力言者慙而退¶
<pb:KR2m0014_WYG_023-28a>¶
六年四月命各省置鐵冶凡一十三所¶
　初甲辰歳四月中書省言湖廣所屬州縣故有鐵冶¶
　請募工興鍊以資軍用從之至是各省置冶江西進¶
　賢新喻分宜湖廣興國黄梅山東萊蕪廣東陽山陜¶
　西鞏昌各一所山西平陽二所(富國/豐國)太原(大/通)潞州(潤/國)¶
　澤州(益/國)各一所歳輸鐵共七百八十三萬一千餘斤¶
　至十二年三月又於湖廣茶陵置鐵冶所¶
十五年四月亷州廵檢王徳亨請開階州水銀坑冶不許¶
<pb:KR2m0014_WYG_023-28b>¶
　德亨言家本階州界於西戎有水銀坑冶及青緑紫¶
　泥願得兵取其地以歸於朝帝謂戸部曰盡力求利¶
　商賈所為開邊啓釁帝王深戒此途一開小人規利¶
　勞民傷財為害甚大豈可聽耶自後水銀塲有四川¶
　梁山山西五臺陜西寧羌略陽及雲南等處皆採水¶
　銀青緑又貴州銅仁大萬山長官司大崖土黄坑有¶
　水銀硃砂塲局宣徳五年四月裁副使一員其思印¶
　江長官司婺川縣板塲局亦皆有水銀課景㤗三年¶
<pb:KR2m0014_WYG_023-29a>¶
　命蠲思印江課婺川如舊𢎞治十八年裁板坑局大¶
　使等官令本縣掌印官帶理徴課事¶
五月廣平府吏王允道請開磁州鐵冶杖而流之¶
　允道言磁州臨水鎮地産鐵元時嘗於此置鐵冶都¶
　提舉司總轄沙窩等八冶鑪丁萬五千戸歳收鐵百¶
　餘萬斤請如舊置鑪冶鐵帝曰朕聞治世天下無遺¶
　賢不聞天下無遺利各冶鐵數尚多軍需不乏而民¶
　生業已定若復設此必重擾之是又欲驅萬五千戸¶
<pb:KR2m0014_WYG_023-29b>¶
　於鐵冶中也命杖之流海外¶
　　日知録曰太祖嘗黜言利之御史謂侍臣曰君¶
　　子得位欲行其道小人得位欲濟其私行道者¶
　　心存於天下國家濟私者心存於傷人害物(十/三)¶
　　(年五月御史周姓/實録不載其名)此即唐太宗責權萬紀之遺意¶
　　也若杖允道流嶺南其不肩好貨之意可謂至深¶
　　切矣¶
十二月罷濟南青萊三府採鉛¶
<pb:KR2m0014_WYG_023-30a>¶
　三府奏歳役民二千六百六十户採鉛三十二萬三¶
　千四百餘斤及今年久鑿山愈深而得鉛愈少乞停¶
　其役從之¶
十八年罷各布政司鐵冶¶
　既而工部言山西交城産雲子鐵舊貢十萬斤繕治¶
　兵器他處無有乃復設之二十六年八月復置武昌¶
　府興國鐵冶二十七年正月復置吉州豐國富國二¶
　鐵冶二十八年二月復置袁州府分宜鐵冶至閏九¶
<pb:KR2m0014_WYG_023-30b>¶
　月以庫内儲鐵已多復詔罷各處鐵冶令民自採而¶
　歳輸課程三十分取其二三十年四月以山西交城¶
　之大通吉州之豐國富國江西臨江之新喻袁州之¶
　分宜湖廣武昌之興國河南之鈞州新安四川蒲江¶
　之新市凡九冶採鍊病民悉革罷之至永樂時又設¶
　四川龍州遼東都司三萬衛鐵冶景帝時辦事吏請¶
　復陜西寧逺鐵礦工部劾其違法下獄給事中張文¶
　質以為不宜塞言路乃釋之¶
<pb:KR2m0014_WYG_023-31a>¶
二十年增福建銀屏山銀課額¶
　延平府尤溪縣銀屏山嘗設塲局煎鍊銀礦置鑪冶¶
　四十二座嵗辦銀二千一百兩至是増其額時又有¶
　請開陜西銀礦者帝曰土地所産有時而窮歲課成¶
　額徴銀無已言利之官皆戕民之賊也不許至永樂¶
　間有河池民言採礦亦斥之¶
二十六年十二月令雲南麗江府土民以馬代所輸白¶
金¶
<pb:KR2m0014_WYG_023-31b>¶
　西平侯沐春奏麗江府土民毎嵗輸白金七百六十¶
　兩皆摩些洞所産土民以馬易金不諳真偽請令以¶
　馬代輸為便許之¶
成祖初遣中官採珠於廣東¶
　令於珠池起取蜑户採之毎户給與口糧¶
永樂十二年遣提督官採辦湖廣辰州貴州銅仁等處¶
金銀塲課¶
　時又開陜西商縣鳯凰山銀坑八所福建浦城縣馬¶
<pb:KR2m0014_WYG_023-32a>¶
　鞍等坑三所設貴州太平溪交趾宣光鎮金塲局葛¶
　溪銀塲局雲南大理銀冶其不産金銀者亦屢有革¶
　罷¶
十九年遣御史及監生等𣙜辦浙江福建銀課¶
　自後各省提督銀課及巡察開採布政司則參議主¶
　之按察司則僉事主之廢置不一其御史中官亦時¶
　遣焉¶
仁宗時命坑冶官設守禁者悉予民¶
<pb:KR2m0014_WYG_023-32b>¶
　至宣徳三年閠四月廣東奏採番禺鉛砂六年九月¶
　河南奏開嵩縣銀礦八年九月四川奏開梁山銅冶¶
　始皆詔行之尋以所得不償所費而止¶
宣宗宣徳三年九月免江西徳興鉛山浸銅丁夫雜役¶
　二縣銅塲嵗浸銅得五十餘萬斤所用鐵炭丁夫自¶
　備其差徭科徴皆不免嵗額累虧因詔有司悉免雜¶
　役稅糧附近輸納仍令廣信饒徽等府辦納鐵炭之¶
　家免雜役之半税糧則運輸南京淮安又令增設縣¶
<pb:KR2m0014_WYG_023-33a>¶
　丞各一員專管納課遞年所欠銅課悉予蠲免¶
四年三月命巡禁四川㑹川所屬諸礦¶
　黔國公沐晟言東川府㑹川衛所屬山内産青緑銀¶
　銅諸礦軍民徃往潛取之其地與雲南武定府金沙¶
　江及外夷接境恐生邊患乞令四川雲南三司巡禁¶
　從之¶
五年十一月命審浙江温處二府銀冶實弊¶
　布政司王澤言平陽麗水等七縣銀冶自永樂間遣¶
<pb:KR2m0014_WYG_023-33b>¶
　官閘辦共嵗額八萬七千八百兩至今十年各塲所¶
　産有僅足額者有不足者有礦盡絶者閘辦官督令¶
　坑首冶夫納課不敢稍失嵗額賠累之民富者困敝¶
　貧者逃亡他處坑冶其害亦然乞暫停其役因命户¶
　部遣官審其實弊或減額或罷役不可重困吾民¶
十年正月(時英宗/已即位)詔各處金銀硃砂銅鐵等課悉停免¶
坑冶封閉其閘辦内外官員即赴京¶
　時命金銀硃砂辦收在官者俱即觧京銅鐵所在寄¶
<pb:KR2m0014_WYG_023-34a>¶
　庫惟係洪武年舊額嵗辦課銀并差發金不在停免¶
　之例至八月管銀坑太監山壽奏雲南新興等七塲¶
　及四川宻勒山塲以封閉坑冶鉛礦在庫旁近盜起¶
　毎至焚燬藏庫戕害守者劫掠鉛礦乞嚴禁捕令總¶
　兵三司捕誅之明年正月又罷貴州銅仁金錫局¶
　　明史食貨志曰嵗辦皆洪武舊額也閘辦者永宣¶
　　所新增也¶
英宗正統三年定私煎銀礦罪¶
<pb:KR2m0014_WYG_023-34b>¶
　凡福建浙江等處軍民私煎銀礦者處以極刑家口¶
　遷化外其遁逃不服追問者調官軍勦捕至五年又¶
　定聚衆偷穵者發雲南邊衛充軍成化元年九月從¶
　巡撫陜西御史項忠言勅陜西河南及有礦處几竊¶
　取者依律治罪仍枷號示衆若三犯則奏請裁處其¶
　傷人或聚衆不散者處死六年又令偷掘銀礦初犯¶
　照例枷示仍充發遼東其有資給衣糧噐具及走報¶
　事情者照初犯例¶
<pb:KR2m0014_WYG_023-35a>¶
九年閏七月命户部侍郎王質往浙江福建重開銀塲¶
　洪武間福建各塲嵗課銀二千六百七十餘兩浙江¶
　稅課二千八百餘兩永樂間福建増至三萬二千八¶
　百餘兩浙江增至八萬二千七十餘兩宣徳間福建¶
　又増至四萬二百七十餘兩浙江又増至九萬四千¶
　四十餘兩自是地方竭而民不堪矣帝初即位下詔¶
　封坑冶民大蘇息至是有盜礦脉相鬬殺者御史孫¶
　毓福建叅政宋彰浙江參政俞士悦各言復開銀塲¶
<pb:KR2m0014_WYG_023-35b>¶
　則利歸於上而盜無所容事下二處三司議浙江按¶
　察司軒輗等奏復開銀塲雖一時之利然凡百器具¶
　皆出民間恐有司横加科斂人心揺動其患甚深為¶
　今之計莫若擇官典守嚴加禁捕則盜息矣朝廷是¶
　輗言己而給事中陳𫝊復請開塲中官與言利之臣¶
　相與附和乃命質往經理合福建嵗課銀二萬一千¶
　一百二十餘兩浙江四萬一千七十餘兩雖較宣徳¶
　時減半而較洪武時已増十倍矣至内外官屬供億¶
<pb:KR2m0014_WYG_023-36a>¶
　費殆過公稅厥後民困而盜益衆至十三年八月遂¶
　有鄧茂七之亂¶
十年令各銀塲額課不敷不許𣲖民包納¶
　凡額數不敷皆許於别坑有礦處煎補又不敷者具¶
　奏處置其提督官吏及諸坑首匠作稱課不及額掊¶
　斂民財侵盜官銀者依律治罪¶
景帝景㤗元年二月復罷採浙江福建諸處銀課¶
　先是福建賊鄧茂七以開礦作亂正統十四年正月¶
<pb:KR2m0014_WYG_023-36b>¶
　免浙江福建銀課二月御史丁瑄等斬茂七於延平¶
　民始安戢至是從御史畢鸞等奏取回閘辦官令都¶
　布按三司巡礦官提調各府縣䕶守坑塲又從僉都¶
　御史陳詔言以浙江處州銀課二萬五千二百兩即¶
　留本處賞給有功民快人等¶
六年十二月擢獻寳石屠宗順屠芝官¶
　升宗順為副千户芝為百户仍於御用監辦事¶
英宗天順二年仍開浙江福建等處銀礦¶
<pb:KR2m0014_WYG_023-37a>¶
　自景㤗元年封閉銀塲後尋以盜礦者多從兵部尚¶
　書孫原貞請開浙江銀塲因并開福建至是各遣内¶
　使一員辦事官一員照舊煎辦令各鎮守太監提督¶
　至四年命中官羅永之浙江羅珪之雲南馮譲之福¶
　建何能之四川課額浙閩大畧如舊雲南十萬兩有¶
　竒四川萬三千有竒總十八萬三千有竒¶
四年命雲南雜犯死罪以下無力者俱發新興等塲充¶
礦夫採辦銀課¶
<pb:KR2m0014_WYG_023-37b>¶
七年復詔封閉各處坑塲停止煎辦銀課取回内外官¶
員¶
八年遣内使一員監守廣東平江珠池¶
　自成祖初遣中官採珠後宣宗時有請令中官採東¶
　莞珠池者繫之獄景㤗中嘗遣中官採珠於雷亷平¶
　江等珠池至是復有採珠之役因遣中官監守之至¶
　成化九年令監守亷州楊梅珠池奉御兼營永安珠¶
　池二十年又遣中官一員守雷州樂民珠池二十三¶
<pb:KR2m0014_WYG_023-38a>¶
　年令取回廣東新添守珠池官𢎞治七年又遣中官¶
　一員監守楊梅青鶯平江三珠池兼廵捕亷瓊二府¶
　帶管永安珠池¶
　　梁斗輝曰按粤通志珠池率十年一採守池中官¶
　　并參随人員毎嵗供應等費銀萬餘兩計十年則¶
　　為數十萬餘而臨採復費以萬計雖有所得不償¶
　　所失矣¶
憲宗成化三年仍遣内使提督浙江福建銀課四川雲¶
<pb:KR2m0014_WYG_023-38b>¶
南令鎮守中官提督採辦¶
　時又開湖廣金塲武陵等十二縣凡二十一塲嵗役¶
　民夫五十五萬死者無筭得金僅五十三兩於是復¶
　閉而浙江銀礦以缺額量減雲南屢開屢停¶
九年三月減雲南銀課十之五¶
　巡按御史胡涇等奏雲南所屬楚雄大理洱海臨安¶
　等衛軍全充礦夫嵗給糧布採辦之初洞淺礦多課¶
　額易完軍獲衣糧之利未見其病近日洞深利少軍¶
<pb:KR2m0014_WYG_023-39a>¶
　士多以瘴毒死煎辦不足或典妻鬻子賠補其數甚¶
　至流徙逃生哨聚為盜以致軍丁消耗乞行停免詔¶
　減銀課之半礦夫稱之¶
十七年定雲南私販銅貨罪¶
　自成化五年定四川軍民偷採白銅者為首枷示依¶
　律治罪至是因封閉雲南路南州銅塲免徴銅課乃¶
　定路南凡私販銅貨出境本身處死全家發烟瘴充¶
　軍二十年又定雲南寧州等處軍民客商有偷採銅¶
<pb:KR2m0014_WYG_023-39b>¶
　礦私煎及潛販出境者照路南州例究治¶
孝宗𢎞治五年詔豁減浙江福建諸處嵗辦銀課仍填¶
塞礦穴取回諸添設廵礦官¶
　時雲南減二萬兩温處萬兩餘罷浦城廢坑銀冶四¶
　川山東礦穴亦先後封閉十八年二月又禁宻雲私¶
　開銀塲¶
　　大學衍義補曰聖王取民之賦無所謂金銀銅鐵¶
　　之征者豈不以山澤之利取之有窮而生之不繼¶
<pb:KR2m0014_WYG_023-40a>¶
　　乎我朝坑冶之利比前代不及什之一二間或有¶
　　之隨取隨竭曩者浙之温處閩之建福開塲置官¶
　　内臣守之憲臣督之而所得不償所費乃多行革¶
　　罷均其課於民賦中然今不徒無其利而又受其¶
　　害各處不逞之徒往往以競利起亂焉所冝嚴守¶
　　捕法築塞之栅塹之庶不至聚衆争奪貽禍於一¶
　　方生靈耳¶
十二年罷廣東監守珠池中官¶
<pb:KR2m0014_WYG_023-40b>¶
十三年四月申定盜掘礦砂罪著為例¶
　凡盜掘銀銅錫水銀等礦砂但係山洞捉獲曾經持¶
　杖拒捕者不論人之多寡礦之輕重及聚衆至三十¶
　人以上分礦至三十斤以上者俱不分初再犯發邊¶
　衛充軍若不及數人不拒捕初犯枷號發落再犯免¶
　枷號亦發邊充軍其私家收藏道路背負者止理見¶
　獲照常發落不許巡捕人員逼令展轉攀指違者叅¶
　究治罪¶
<pb:KR2m0014_WYG_023-41a>¶
十一月免雲南判山等塲銀課¶
　巡撫都御史李士實奏雲南銀塲凡九近年礦脉甚¶
　微各衛俱以礦夫口糧賠納嵗折銀三萬四百三十¶
　四兩名曰礦夫口糧餘丁或三五人朋當一名嵗辦¶
　銀二萬一千九百四十五兩名曰夫丁乾認今判山¶
　窩村廣運寳泉四塲礦脉久絶賠納無己乞自十二¶
　年為始将四塲銀課暫免軍丁退還各衛備操口糧¶
　移文有司收貯以備軍餉則減者少而增者多矣部¶
<pb:KR2m0014_WYG_023-41b>¶
　覆從之¶
十四年定盜珠人罪例¶
　除將軍器下海為首真犯死罪外但係在珠池盜珠¶
　駕黑白艚船專用扒網持杖拒捕聚至二十人以上¶
　盜珠至十兩以上者俱照盜礦例發雲南廣西邊衛¶
　充軍其不及數不拒捕者初犯枷號再犯充軍如係¶
　附海居民用手拾蚌取珠所得不多者免枷示照常¶
　發落¶
<pb:KR2m0014_WYG_023-42a>¶
十七年二月廣東民因開鐡冶作亂旋討平之¶
　歸善縣清溪等處山産鐵礦有巫琮招古三仔等就¶
　山煽鐡因嘯聚為盜官軍捕之獲三仔等㑹畨禺民¶
　張文俊等奏請立官鑪納課土人唐大鬢者亦率其¶
　黨與焉文俊等於課外索賂大鬢等憾之入烏洋潭¶
　為盜三仔遂逸去與大鬢合徒黨日盛僉事徐紘等¶
　督軍捕之不克總督劉大夏馳榜招降之既而齎榜¶
　者索賄不已大鬢復叛調兵㑹勦始平之¶
<pb:KR2m0014_WYG_023-42b>¶
武宗正徳三年令封閉河南宜陽等縣洞穴¶
　宜陽之趙保山喚鄉窪永寧之秋樹坡盧氏之髙觜¶
　兒嵩之馬槽山等洞俱照舊封閉時又從中官秦文¶
　等奏復開浙閩銀礦既而浙江守臣言礦脉已絶乃¶
　令歲進銀二萬兩劉瑾誅乃止¶
六年封閉雲南銀塲九處免其課¶
　至九年軍士周達又請開雲南諸銀礦并銅塲青緑¶
　詔可遂次第開採十五年又令雲南銀礦新興塲及¶
<pb:KR2m0014_WYG_023-43a>¶
　新開處所一併封閉以後不許妄開嘉靖初又命閉¶
　雲南大理礦塲¶
十四年六月置廣東鐡稅厰以鹽課提舉司領之¶
　厰一所置省城外以鹽課副提舉專管鐡課其惠潮¶
　掲陽三處及雷瓊等行鐵地有走稅夾帶漏報諸弊¶
　者俱依鹽法事例施行¶
世宗嘉靖八年八月提督兩廣侍郎林富諫採珠不從¶
　珠池自天順採珠後𢎞治十二年又採嵗久珠老得¶
<pb:KR2m0014_WYG_023-43b>¶
　最多費銀萬餘獲珠二萬八千兩遂罷監守官十五¶
　年十一月又以廣東守臣言停南海採辦正徳九年¶
　復詔採辦嘉靖五年又採之珠小而嫩亦甚少至是¶
　又復詔採富因上言祖宗時率數十年而一採未有¶
　隔兩年一採者五年之役死者五十餘人得珠僅八¶
　千八十兩天下謂以人命易珠恐今雖以人易珠亦¶
　不可得給事中王希文亦言雷亷珠池祖宗設官監¶
　守不過防民争奪正徳間逆䜿用事傳奉採取流毒¶
<pb:KR2m0014_WYG_023-44a>¶
　海濵陛下御極革珠池少監未久旋復驅無辜之民¶
　蹈不測之險以求不可必得之物而責以難足之數¶
　非聖政所宜有皆不聽¶
　　(臣/)等謹按經世實用編梁斗輝謂嘉靖元年諭廣¶
　　東看守珠池太監不許干預亷瓊髙雷等地方事¶
　　嚴其防也至八年又納張璁胡世寧言罷各鎮守¶
　　中官并採珠間欲用珠則發銀貿於商為數有限¶
　　百年大患一旦掃除是八年採珠即於本年罷也¶
<pb:KR2m0014_WYG_023-44b>¶
　　與志異斗輝廣東新㑹人親歴見聞自當有據¶
九年令蘭州等處獲盜礦者照腹裏例治罪¶
　蘭州等隘口凡渡黄河出境入境齎有礦砂及燒成¶
　銀兩并穵礦噐具者不分人之多寡礦之輕重及初¶
　再犯或持杖拒捕者俱依腹裏盜礦例充發其把隘¶
　官兵縱放與守備官不嚴隄防者俱㕘究治罪¶
十六年命廣開山東等處銀礦¶
　山東巡按李松言沂州寳山開礦七十八所得白金¶
<pb:KR2m0014_WYG_023-45a>¶
　一萬一千三百兩宜將龍爬山石井山以次開採帝¶
　責户部推諉命撫按力任之至十九年又令四川建¶
　昌衛并㑹川宻勒山礦塲及陜西甘州大黄山等礦¶
　洞俱照舊封閉自後薊豫齊晉川滇所在復進礦砂¶
　金銀俱議開採以助大工既獲玉旺峪礦銀又諭閣¶
　臣廣為開採户部尚書方鈍等請令四川山東河南¶
　撫按嚴督所屬一一搜訪以稱天地降祥之意於是¶
　公私交騖礦利天下漸多事矣¶
<pb:KR2m0014_WYG_023-45b>¶
三十四年開建寧延平諸府鐵冶¶
　自後鐵冶率因舊制無特開者¶
四十三年二月始命廣採雲南寳石¶
　時雲南進寳石七百六十餘兩帝嫌其碎小命採青¶
　紅色二寸黄色徑寸并紫英等石以獻至十月又諭¶
　户部發銀五萬兩買黄金香料四十五年二月户部¶
　又進黄白玉五百餘斤仍命多行訪買黄玉并採大¶
　小珠一號至十號者以進三月户部進珠一百三十¶
<pb:KR2m0014_WYG_023-46a>¶
　兩有竒仍再命取五號者五千顆九號者二萬顆五¶
　月又命户部催買雲南九成金二千八成七成金三¶
　千銀萬兩幷催廣東雲南珠石未至者¶
　　食貨志曰世宗中年以後營建齋醮採木採香採¶
　　珠玉寳石吏民奔命不暇用黄白蠟至三十餘萬¶
　　斤沈香降香海漆諸香至十餘萬斤又分遣購龍¶
　　涎香十餘年未獲使者因謂海舶入澳久乃得之¶
　　方澤朝日壇爵用紅黄玉求不得購之陜西邊境¶
<pb:KR2m0014_WYG_023-46b>¶
　　遣使覔於阿丹去土魯番西南二千里太倉之銀¶
　　頗取入承運庫辦金寳珍珠於是猫兒眼祖母碌¶
　　石緑撒孛尼石紅刺石北河洗石金剛鑽朱藍石¶
　　紫英石甘黄玉無所不購云¶
三月浙江江西礦賊作亂命設兵備官禁閉山塲¶
　時開化徳興礦賊劫掠徽寧諸處其勢日熾二月終¶
　乃突入婺源焚燒縣治大掠而去兵部議設兵備副¶
　使一員於浙江駐劄衢州以杜盜源其雲霧山礦洞¶
<pb:KR2m0014_WYG_023-47a>¶
　宜嚴加封閉從之¶
穆宗隆慶二年九月諭買猫睛琭寶石從給事中魏時¶
亮言罷之十二月復諭收買珠寶石¶
　時亮言猫睛無用物也而一顆價至百金孰非生靈¶
　之膏血乎天下旱荒不言賑恤外夷方强不言防秋¶
　而急急於珠寶之妄費何倒置如此帝命罷之至十¶
　二月復諭收買時亮又上䟽諫帝切責之又尚衣太¶
　監崔敏以急缺年例黄金命嚴徴以進給事中李已¶
<pb:KR2m0014_WYG_023-47b>¶
　劾敏假公用以充私槖誤國欺君速宜罷斥不聽下¶
　已獄時又有給事陳吾徳亦諫購珠寶削籍六年詔¶
　雲南進寶石二萬塊廣東採珠八千兩¶
神宗萬厯四年六月承運庫内監請採買金珠寶石從¶
之¶
　帝初即位停罷雲南進寶石廣東採珠至是太監崔¶
　敏等以大婚用金珠寶石等引例請行户部採買給¶
　事中光𢡟言事關君徳雖微必矜費出民膏雖公必¶
<pb:KR2m0014_WYG_023-48a>¶
　惜頃各邊年例約於古而倍於今而議修河開海蠲¶
　賑無虚日且兩廣軍興捉襟露肘乃忽責辦金珠寶¶
　石夫器用財賄燕私等物内府所掌大司農則典邦¶
　計以供軍國之需者也俾之貨買金珠等豈可為訓¶
　帝不允御史張憲翔亦疏請停止僅報聞而已自後¶
　以太后進奉諸王皇子公主册立分封婚禮令歳辦¶
　金珠寶石二十七年六月以採買珠石典禮所需順¶
　天府坐視玩法奪府尹諸臣官有差仍督商人隨買¶
<pb:KR2m0014_WYG_023-48b>¶
　隨進於是户部月進珍珠香料并琥珀等珠寶價増¶
　舊二十倍尚書陳蕖言庫藏已竭宜加撙節中㫖切¶
　責至末年至移濟邊銀供採造焉¶
二十二年九月令撫按官勘報各處礦洞¶
　自隆慶初罷薊鎮開採南中諸礦山亦勒石禁止礦¶
　弊稍息萬厯十二年奸民屢以礦利中帝心諸臣立¶
　陳其弊帝雖從之意怏怏至是復有開礦之議户部¶
　議以開礦所係重大廷臣得之耳聞撫按得之目覩¶
<pb:KR2m0014_WYG_023-49a>¶
　應令親勘情形獲利而又能弭害方可舉行乃下是¶
　詔尋以撫按玩視奪俸二月¶
二十四年詔開各處礦冶¶
　指揮王允中奏開山東青州府沂水等州縣礦百户¶
　吳應麒奏開山西平陽府夏縣等處礦指揮陳永壽¶
　等奏開河南等處礦千戸鄭一麟等奏開横嶺路礦¶
　千戸余潤奏開淶水房山銀礦百戸李方春奏開永¶
　平銀礦千戸陶壽等奏開房縣等礦指揮袁友松等¶
<pb:KR2m0014_WYG_023-49b>¶
　奏開山東文登縣礦千戸李綸奏開房山縣礦指揮¶
　曽守約奏開山東青州臨朐縣七寶山等處礦百戸¶
　王果等奏開山西太原平陽潞安盂曲沃翼城平陸¶
　夏等處礦百户叚大奎等奏開陜西西安等處礦百¶
　户邱繼勲等奏開藍田等處礦百户曲守正奏開信¶
　陽等處礦太監田進奏開薊永等處礦皆詔行之¶
　　山西巡撫魏允貞奏停開礦之役曰開礦一事大¶
　　約武臣謂其有利部臣科臣謂其無利有害利少¶
<pb:KR2m0014_WYG_023-50a>¶
　　害多陛下乃從其言開者而不從其言罷者豈在¶
　　廷皆不達國計獨此武弁數言可信耶臣竊謂礦¶
　　自開闢以來即有古聖帝明王不聞開採良以所寶¶
　　者常在善人不在珠玉且陛下亦安用此開礦為¶
　　也今富有四海米帛則取諸吳越絨紬則取諸秦¶
　　晉金則取之滇扇則取之蜀磁器則取之江西太¶
　　倉為庫太僕為廐光祿為厨何求不得而必以開¶
　　礦為利乎即大工肇興户兵工三部自足給之其¶
<pb:KR2m0014_WYG_023-50b>¶
　　有不敷四方且開例百官且開俸必無藉於礦也¶
　　况歳徵多咎水旱告災天鼓時鳴地震不已流星¶
　　無度冦儆日至小民嗜利而不憚為盜若天性然¶
　　今言開礦者皆利臣絶無亷節逺識所用皆礦徒¶
　　習於作奸亡命安保無事於異日萬一關中有急¶
　　山西近河諸處皆屬可慮而内地素少兵馬當此¶
　　時内外東西將何以防禦乎且物産有限民欲無¶
　　窮計開礦近不可過終年逺不過二三年彼時差¶
<pb:KR2m0014_WYG_023-51a>¶
　　官已去礦徒猶在此軰豈能歸故里事農業者正¶
　　恐不知所終矣乞將倡議之人置諸法即停其役¶
　　如必以開礦為足國裕民大計請先開一方以騐¶
　　之如果有利然後盡開由河南而北直𨽻山東山¶
　　西未晩也倘以諸武臣為必可信以臣愚闇書生¶
　　不知大利乞即罷去别遣有心計善變通者使撫¶
　　山西與閹人武弁言利之臣共事可耳¶
二十五年二月又命開採續報礦洞¶
<pb:KR2m0014_WYG_023-51b>¶
　山西開礦太監張忠奏進夏縣三岔等洞様銀及砂¶
　并開各洞事理及官民續報礦洞命開採之五月百¶
　戸王遇桂奏開寧國池州等處銀礦百户張傑奏開¶
　山東濟寧等處金銀鉛礦百户韓應桂奏開湖廣徳¶
　安等處銀礦及大青銅錫諸物嗣是百户劉心澤奏¶
　開浙江衢州等處産金銀礦百户張欽奏開河南彰¶
　徳等處礦洞三十二所俱命内官一併開採是年浙¶
　江巡撫劉元霖奏全浙地方半濱江海即有山塲石¶
<pb:KR2m0014_WYG_023-52a>¶
　多土少前曽開採得不償失正統時礦盜葉宗留等¶
　交結福建劇賊鄧茂七聚衆作亂殺傷官兵此皆往¶
　事有可徵者况今倭謀叵測大汛戒嚴將備内則外¶
　憂島羙之乗虚將防外則内虞奸徒之啟釁乞念兩¶
　浙為財賦重地防汛届期亟停開礦或待倭欵既堅¶
　採木巳竣年歲豐稔方議奉行巡按方元彦亦奏兩¶
　浙開採之礦利杭嚴所屬不足償所費十之二湖衢¶
　所屬不足償十之三金華所屬不足償司礦一日之¶
<pb:KR2m0014_WYG_023-52b>¶
　費乞權其得失河南巡按姚思仁亦言開礦大可慮¶
　者八俱不報¶
　　姚思仁疏曰中原八郡實天下樞機臣自入境以¶
　　來巡行郡邑問民病苦其開礦之大可慮者有八¶
　　礦盜嘯聚召亂可慮一也礦頭累極土崩可慮二¶
　　也礦夫殘害流亡可慮三也雇民糧缺噪呼可慮¶
　　四也礦洞徧開浪費可慮五也礦砂銀少逼買可¶
　　慮六也民皆開礦失業可慮七也奏官强横激變¶
<pb:KR2m0014_WYG_023-53a>¶
　　可慮八也今礦頭以賠累死平民以逼買死礦夫¶
　　以傾壓死以爭鬬死自初開至今已踰八月而所¶
　　解不過四千及今不止恐禍起蕭墻變生肘腋雖¶
　　傾府庫之藏竭天下之力亦無濟於存亡矣¶
二十六年六月開採雷亷瓊三府珠池¶
　兵仗局内使王朝奏開珠池命中官李敬督原奏人¶
　採辦之兩廣總督陳大科上疏諫止不允至二十七¶
　年五月敬進大珠三中珠一千一百十兩六月又進¶
<pb:KR2m0014_WYG_023-53b>¶
　珠五百二十七兩有竒二十八年七月中官李鳯又¶
　進珠二千四百七十三兩給事中包見㨗力諫不納¶
二十九年三月湖廣開礦内官陳奉激民變命囘京¶
　先是開採礦銀中使四出昌平則王忠真保薊永房¶
　山蔚則王虎昌黎則田進河南之開封彰徳衛輝懷¶
　慶葉縣信陽則魯坤山東之濟南青州濟寧沂州滕¶
　費蓬萊福山棲霞招遠文登則陳増山西之太原平¶
　陽潞安則張忠南直之寧國池州則郝隆劉朝用湖¶
<pb:KR2m0014_WYG_023-54a>¶
　廣之徳安則陳奉浙江之杭嚴金衢孝豐諸暨則曹¶
　金後代以劉忠陜西之西安則趙鑒趙欽四川則邱¶
　乘雲遼東則高淮廣東則李敬廣西則沈永壽江西¶
　則潘相福建則高寀雲南則楊榮皆給以關防并偕¶
　原奏官往礦脉微細無所得輒勒民償之而奸人假¶
　開採之名乘傳横索民財陵轢州縣有司䘏民者罪¶
　以阻撓逮問罷黜暴横酷虐帝縱不問至是奉在湖¶
　廣參逮僉事馮應京激變地方殺傷多命百姓喧譁¶
<pb:KR2m0014_WYG_023-54b>¶
　甘心於奉奉避匿楚府得免又疑巡撫支可大庇䕶¶
　焚其公廨科道連章奏請未下尋以湖口征稅太監¶
　李道奏始令巡撫遣官送奉囘京處分而以守備内¶
　官杜茂兼理礦稅至七月巡撫湖廣趙可懷疏論奉¶
　不報¶
　　趙可懷疏曰楚地困苦極矣以礦言之初議四六¶
　　分而山不皆出礦礦不皆出銀年年開穵生長難¶
　　繼是以不能四六分而買砂而賠銀矣既而賠礦¶
<pb:KR2m0014_WYG_023-55a>¶
　　産盡遂令合縣包賠復有奸人乘機借勢指富家¶
　　大族則曰因私開礦取其貲入官不從禍立至良¶
　　宅好墳則曰下有礦取其貲方免不從即掘穵再¶
　　抗禍立至矣此皆土著者報復嫌怨或誣告家主¶
　　或其親朋小民徑拏紳士脅以㕘奏家家破碎人¶
　　人受怨而羣奸猶未厭也或執砂地名𣲖定歲納¶
　　金若干或發零銀買金若干或指稱有金銀二窖¶
　　欲掘之而詐銀二千兩又或指家有金帛有竒玩¶
<pb:KR2m0014_WYG_023-55b>¶
　　或墓金以𢾗百人圍而搜之有司睥睨不敢救男¶
　　子幸脫而縛其婦女甚至斷人手足没之江流夫¶
　　奉固一虎耳委官之為虎者又𢾗百人㕘隨各役¶
　　之為虎者又千數百人楚人幾何日受吮嚼至𢾗¶
　　年久也乞念根本重地曲加哀憐即罷礦稅則無¶
　　疆之福也¶
三十二年停廣東珠池採珠¶
　先是廣東巡按李時華奏防池事宜雷亷西海珠池¶
<pb:KR2m0014_WYG_023-56a>¶
　錯落地之南島孤懸名曰潿州峙屹中央内有腴田¶
　千餘畝又有港澳可容數百舟沿海盜珠者皆視為¶
　窟宅先年添設遊擊扎守之數年來賊稍屏跡近因¶
　内臣李敬於白龍厰設立厰舎受珠之際官私船隻¶
　雲集人衆易以生變議為兩全之策從之乃命遊擊¶
　移守白龍厰封池後仍囘潿州是年始停採珠¶
　　梁斗輝曰採珠以船官造船計費不貲遂轉取民¶
　　間彼民俯仰所資者獨此船一報船戸里井騷然¶
<pb:KR2m0014_WYG_023-56b>¶
　　巧者或賄吏胥而漏網愚者僅以身待命則擄船¶
　　之害也採珠之人裹糧揚帆曽無約束掠鄉村劫¶
　　客商民房被燒民被打傷而總兵㕘將等雖經目¶
　　擊莫可誰何則縱劫之害也珠池市舶各有分任¶
　　乃市舶中使瞰重利欲兼收之必至相角不下延¶
　　蔓無已茫茫大海殺人如麻則互爭之害也始議¶
　　官四民六皆稱便矣然□子有包藏督哨有搜括¶
　　㕘隨有背手至中使前僅循資交納而中使復大¶
<pb:KR2m0014_WYG_023-57a>¶
　　半歸已槖朝廷無實利而受空名則騙匿之害也¶
　　私販雖有禁而逺方來販者率市井無頼之人一¶
　　入其手視為得贏有飄然遁耳乃今不問之若軰¶
　　而聽棍徒妄指富户曰是曽市珠者也假威凌虐¶
　　何求不得則嫁禍之害也夫國家採珠本以待用¶
　　詎意為害至此哉¶
　　又曰亷州志載郡無耕稼所資珠璣然曩之採珠¶
　　祗沿海蜑户以銅艚凌萬頃入尋丈採之人猶畏¶
<pb:KR2m0014_WYG_023-57b>¶
　　其難而不敢自招撫李茂始以竹為□維以紼纚¶
　　投之海中順風遡流力不勞而得甚奢自鮫人蕩¶
　　子至閭巷小民皆安然為之然&KR1071;瀁險隈之區狂¶
　　颷乍發翦焉傾覆害一或屬有天幸得返故里身¶
　　利兩全華衣甘食適長其奢淫僭踰之習害二若¶
　　珠船到岸債主填門取償胥徒乘機嚇噬又分珠¶
　　多者或能自愛惜猶以羨補拙否則三五為羣未¶
　　抵家而貲財已盡矣放辟邪侈何所不為害三且¶
<pb:KR2m0014_WYG_023-58a>¶
　　名為採珠實則行劫此等不逞之徒居恒猶攘臂¶
　　攫金探囊胠篋况島嶼無人之境何所顧忌害四¶
　　又其甚者洋海一帶東達日本西接安南萬一夷¶
　　情叵測與狡獪者援引為奸乗潮擊槳瞬息千里¶
　　重為内地憂害五五害如此則雖聽民自採亦有¶
　　所不可者¶
三十三年二月大同巡撫張悌請礦課歸稅使不報¶
　時以礦使弗戢有廣昌之變悌因言歲包礦課業有¶
<pb:KR2m0014_WYG_023-58b>¶
　定𢾗應歸併稅使為便疏留中至六月禮部以陵寢¶
　風雹郊壇雷火言第一闕失莫如礦税每迷惑聖心¶
　以致諸事阻遏不行乞先罷採𣙜以應天變亦不報¶
十二月諭户工二部凡礦差内外官並令囘京其礦洞¶
悉令封閉¶
　自二十五年至是年諸璫所進礦稅銀幾三百餘萬¶
　羣小藉勢誅索不啻倍蓰至是以礦砂微細不償所¶
　費始停免焉¶
<pb:KR2m0014_WYG_023-59a>¶
罷採廣東珠池雲南寶井¶
　時以皇長孫生詔廣東珠池蜃蚌日虚不宜竭澤即¶
　令封閉雲南寶井干渉夷方易亂難安今礦洞既閉¶
　一體停止至四十一年以指揮倪英言復開廣東珠¶
　池¶
熹宗天啟三年正月順天巡撫岳和聲請設冶局從之¶
　和聲奏灤州所轄偏山鉛礦堪以採鍊查遵化舊亦¶
　有鐵礦後竟封閉宜各設一厰採鑄以佐軍需更聞¶
<pb:KR2m0014_WYG_023-59b>¶
　灤州有銅礦一所質粗脉微工價稍費當銅絀之日¶
　堪為鑄錢之資宜專委兵工司官一員刻期採鑄鉛¶
　鐵隨給局匠打造盔甲刀銃諸器及鉛彈等物以濟¶
　寶源阜財之用命議行之至七年七月太監楊潮奏¶
　一片石西界忽有鉛礦可資火器帝命㑹同督撫道¶
　臣開採務嚴杜軍民侵盜其安鑪煆法啓閉委官俱¶
　如議行¶
七年三月豐城侯李承祚請開珠池銅礦不許¶
<pb:KR2m0014_WYG_023-60a>¶
　　吳肅公讀書論世曰天啓朝姦民陳有繼請開採¶
　　帝怒而誅之吾宣崑山故有銀礦明末有芮四者¶
　　獻策中官中官以已貲率百人開採恣擾鄉民得¶
　　不償失芮四亦為鄉民毆斃噫即使開採有微利¶
　　而繹騷煩擾召盜府奸頓使鄉里受無窮之害况¶
　　得不償失官民交受其累耶¶
愍帝崇禎元年四月濟陽衛指揮卓銘疏請開採命奪¶
其俸¶
<pb:KR2m0014_WYG_023-60b>¶
　帝以國家經費本有定額偶當時絀劑量亦自有權¶
　卓銘欲借變通之名興開採之役生事釀害殊干法¶
　紀命奪俸五月并禁以後瑣屑言利者至八年三月¶
　宣大總督楊嗣昌請開金銀銅鐵錫鉛諸礦以誘流¶
　賊解散時論非之¶
　　(臣/)等謹按愍帝紀九年十月命開銀鐵銅鉛諸礦¶
　　殆從嗣昌請也¶
十二年十一月巡撫湖廣陳睿謨請免臨武藍山開礦¶
<pb:KR2m0014_WYG_023-61a>¶
報聞¶
　睿謨言臨藍係江粤接壤四方亡命駢集頃者劉新¶
　宇等一方倡亂四省震驚䆒其禍源實因上下百里¶
　礦洞二十餘處狂徒數百倐忽千萬七寶山黨集而¶
　桂陽圍黄岡温塘羣聚而常寧破金竹麻江積冦而¶
　髙紫空此皆已然之騐一一可指者除患消萌懲前¶
　毖後宜嚴禁開礦為要務¶
　　(臣/)等謹按睿謨疏特欲嚴禁開礦以杜盜源而是¶
<pb:KR2m0014_WYG_023-61b>¶
　　時流賊之勢已熾亦無暇計及礦徒矣¶
　¶
　¶
　¶
　¶
　¶
　¶
欽定續文獻通考卷二十三¶
