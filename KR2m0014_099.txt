# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:19.284014
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷九十九
<pb:KR2m0014_WYG_099-1a>¶
欽定四庫全書¶
欽定續文獻通考卷九十九¶
　王禮考¶
　　國恤¶
宋寧宗嘉定十七年閏八月(理宗/即位)詔宫中自服三年喪¶
　明年改元寳慶七月禮部侍郎真徳秀言三年之喪¶
　行於宫壼非獨衰麻在躬而已哀慕之存於心者不¶
　可頃刻忘憂戚之形於色者不可斯湏已古者卒哭¶
<pb:KR2m0014_WYG_099-1b>¶
　而廬居小祥而堊室今雖未能如昔然居處之制不¶
　可不極其樸素也古者服喪非有疾不飲酒食肉今¶
　雖未能如昔然饔人大官之供不可不極其菲儉也¶
　古者終喪不處於内今雖未能如昔然防㣲謹獨屏¶
　逺聲色不可不極其嚴也食則見先帝於&KR0325;立則見¶
　先帝於墻庶不負罔極之恩昭純孝之實儻因移御¶
　之適凡所以自奉者稍異於居喪之儀則雖衰麻在¶
　躬猶不服也¶
<pb:KR2m0014_WYG_099-2a>¶
　　(臣/)等謹按王圻續通考載寧宗時侍講朱熹論喪¶
　　服劄乃據寧宗即位日不行承重禮言之已詳馬¶
　　端臨考又載嘉定十七年皇太后皇帝始御素幄¶
　　垂簾聴政宰執奏埀簾外朝之禮請酌髙宗典故¶
　　而行從之理宗寳慶元年詔以日易月之制雖已¶
　　仰遵先帝遺烈然吾與嗣君心實未安宫中自服¶
　　三年喪二年八月大祥帝詣几筵行奠祭禮考紀¶
　　志皆不載附録於此¶
<pb:KR2m0014_WYG_099-2b>¶
理宗紹定五年十二月羣臣凡七表請聴政詔外朝大¶
典不敢輕改宫中自服三年¶
　　(臣/)等謹按王圻續通考載寧宗恭聖仁烈楊皇后¶
　　遺詔曰國事方殷毋庸&KR0136;哀宜從權制皇帝成服¶
　　三日聴政喪紀以日易月大臣更加開釋勿致摧¶
　　傷百官入臨隨地之宜諸道州府長吏以下三日¶
　　釋服在京禁音樂百日在外一月無禁祠祀嫁娶¶
　　沿邉不用舉哀考紀志皆不載未知何所本也又¶
<pb:KR2m0014_WYG_099-3a>¶
　　云乙巳帝詣慈明殿行大祥祭奠禮不繫以月則¶
　　更踈矣¶
景定五年十月(度宗/即位)宰執文武百官詣祥曦殿表請聽¶
政不允十一月凡七表始從之御後殿詔躬行三年喪¶
　　王圻曰遺詔如紹定五年故事¶
　　(臣/)等謹按宋史禮志自孝宗以降外庭雖用易月¶
　　之制而宫中實行三年之喪云¶
遼太宗天顯八年十一月以太皇太后喪遣使告哀於¶
<pb:KR2m0014_WYG_099-3b>¶
唐及人皇王倍　大同元年四月(世宗/即位)次定州命天徳¶
朔古觧里等䕶梓宫先赴上京¶
世宗天禄五年九月(穆宗/即位)遣劉家訓告哀於漢十一月¶
漢周南唐各遣使來弔¶
聖宗統和元年正月朔以(景/宗)大行在殯不受朝二月以¶
先帝遺物賜皇族及近臣　二十七年十二月以聖神¶
定獻皇后(景宗/后也)崩遣使報哀於宋夏髙麗詔免賀千齡¶
節　二十八年正月辛亥朔不受賀癸酉奉安梓宫於¶
<pb:KR2m0014_WYG_099-4a>¶
乾州菆塗殿二月髙麗遣使來弔祭即遣使饋遺物於¶
宋仍遣使謝宋弔祭¶
興宗景福元年(即聖宗太/平十一年)六月遣使告哀於宋及髙麗¶
奉梓宫殯於承安山太平殿七月髙麗遣使弔慰是月¶
謁太平殿焚先帝所御弓矢八月遷梓宫於菆塗殿九¶
月宋遣王隨等致祭王騣等來慰兩宫是月焚弧矢鞍¶
勒於菆塗殿夏國遣使來慰以宋使弔慰䘮服臨菆塗殿遣¶
御史中丞耶律翥等謝宋弔慰十月遣工部尚書高徳¶
<pb:KR2m0014_WYG_099-4b>¶
順等致先帝遺物於宋夏國遣使來賻閏十月謁菆塗¶
殿閲元宫閟器十一月率百僚奠於菆塗殿出先帝服¶
御玩好焚之¶
道宗清寧元年(即興宗重熈/二十四年)八月帝即位哀慟不聴政¶
百僚上表固請許之遣使報哀於宋及夏高麗九月以¶
先帝遺物遺宋遣使賜高麗夏國先帝遺物十一月冬¶
至不受羣臣賀　四年正月以太皇太后喪遣使報哀¶
於宋夏四月宋遣使弔祭　太康二年三月以仁懿皇¶
<pb:KR2m0014_WYG_099-5a>¶
后(興宗/后也)崩遣使報哀於宋及髙麗夏國以遺物遣使遺¶
宋夏六月宋及髙麗夏國各遣使弔祭¶
天祚帝乾統元年(即道宗夀/隆七年)二月遣使告哀於宋及西¶
夏髙麗四月宋遣王潜等來弔祭髙麗夏國各遣使慰¶
奠¶
喪儀¶
　先帝小殮前一日皇帝喪服上香奠酒哭臨其夜北¶
　院樞密使契丹行宫都部署入小殮翼日遣北院樞¶
<pb:KR2m0014_WYG_099-5b>¶
　密副使林牙以所賻器物置之幽宫行塟禮(餘詳山/陵門)¶
　聖宗崩興宗哭臨於菆塗殿大行之夕四鼓終帝率¶
　羣臣入柩前三致奠奉柩出殿之西北門就輼輬車¶
　藉以素䄄巫者祓除之詰旦發引至葬所凡五致奠¶
　太巫祈禳皇族外戚大臣諸京官以次致祭乃以衣¶
　弓矢鞍勒圖畫馬駝儀衛等物皆燔之嗣道宗崩有¶
　司奉喪服天祚帝問禮於總知翰林院事耶律固始¶
　服斬衰皇族外戚使相矮墩官及郎君服如之餘官¶
<pb:KR2m0014_WYG_099-6a>¶
　及承應人皆白枲衣巾以入哭臨特哩衮三父房南¶
　府宰相約尼詳衮九奚首郎君伊勒希巴國舅詳衮¶
　十扎薩克郎君南院大王郎君各以次薦奠進鞍馬¶
　衣襲犀玉帶等物表列其數讀訖焚表諸國所賻器¶
　物親王諸京留守奠祭進賻物亦如之¶
宋使祭奠弔慰儀¶
　太皇太后至菆塗殿服喪服太后於北間南面埀簾¶
　坐皇帝於南間北面坐宋使至幕次宣賜素服皂帶更¶
<pb:KR2m0014_WYG_099-6b>¶
　衣訖引南北臣僚入班立定自矮墩以下並上殿依¶
　位立先引祭奠使副捧祭文南洞門入殿上下臣僚¶
　並舉哀至丹墀立定西上閤門使自南階下受祭文¶
　上殿啟封置於香案哭止祭奠禮物列殿前引使副¶
　南階上殿至褥位立揖再拜引大使近前上香退再¶
　拜大使近前跪捧臺琖進奠酒三教坊奏樂退再拜¶
　揖中書二舍人跪捧祭文引大使近前俛伏跪讀訖¶
　舉哀引使副下殿立定哭止禮物擔牀出畢引使副¶
<pb:KR2m0014_WYG_099-7a>¶
　近南面北立勾弔慰使副南洞門入四使同見大行¶
　皇帝靈次皇太后别殿坐服喪服先引北南面臣僚¶
　並於殿上下依位立弔慰使副捧書匣右入當殿立¶
　閤門使右下殿受書匣上殿奏封全開讀訖引使副¶
　南階上殿傳達弔慰訖退下殿立引禮物擔牀過畢¶
　引使副近南北面立勾祭奠使副入四使同見鞠躬¶
　再拜不出班奏聖躬萬福再拜出班謝面天顔又再¶
　拜立定宣徽傳聖㫖撫問就位謝再拜引出歸幕次¶
<pb:KR2m0014_WYG_099-7b>¶
　皇帝御南殿服喪服使副入見如見皇太后儀加謝¶
　逺接撫問湯藥再拜次宣賜使副并從人祭奠使副¶
　别賜讀祭文例物即日就館賜宴高麗夏國奉弔進¶
　賻等使禮畧如之道宗崩天祚皇帝問禮於耶律固¶
　宋國遣使弔及致祭歸賵皇帝喪服御遊仙之北别¶
　殿使入門皇帝哭使者詣柩前上香讀祭文訖又哭¶
　有司讀遺詔慟哭使者出少頃復入陳賻賵於柩前¶
　皇帝入臨哭退更衣御游仙殿南之幄殿使者入見¶
<pb:KR2m0014_WYG_099-8a>¶
　且辭勅有司賜宴於館¶
金太宗天㑹元年(即太祖天/輔元年)十二月遣貝勒李靖如宋¶
告哀　二年四月宋遣使來弔喪以高珠巴克等充遺¶
留國信使如宋　三年正月夏國遣使奠幣　十三年¶
正月(熈宗/即位)遣使告哀於齊高麗夏三月齊高麗使來弔¶
祭詔諸國使賜宴不舉樂　十四年(時熈宗未改/元仍稱天會)正月¶
太皇太后赫舍哩氏崩三月高麗遣使來弔¶
熈宗皇統三年正月朔以皇太子濟安喪不御殿三月¶
<pb:KR2m0014_WYG_099-8b>¶
太皇太后唐古氏崩五月致祭太皇太后七月亦如之¶
　四年正月祭欽仁皇后(即皇太后/唐古氏諡)哭盡哀¶
海陵貞元元年九月有司言太后園陵未畢合停冬享¶
及祫祭從之¶
　　金史后妃傳曰是年四月海陵母大氏崩詔尚書¶
　　省應隨朝官至五月一日方治事中都自四月十¶
　　九日為始禁樂一月外路自詔書到日後官司三¶
　　日不治事禁樂一月聲鐘七晝夜三年大祥海陵¶
<pb:KR2m0014_WYG_099-9a>¶
　　率後宫奠哭於菆宫時將遷山陵於大房山故大¶
　　氏猶在菆宫也¶
世宗大定二十一年二月以元妃李氏之喪致祭興徳¶
宫¶
　時過市肆不聞樂聲謂宰臣曰豈以妃故禁之耶細¶
　民日作而食若禁之是廢其生計也其勿朕前將詣¶
　興徳宫有司請由薊門朕恐妨市民生業特從他道¶
　顧見街衢門肆或有毁撤障以簾箔何必爾也自今¶
<pb:KR2m0014_WYG_099-9b>¶
　勿復毁撤¶
　　后妃傳曰帝如春水次長春宫元妃李氏以疾薨¶
　　詔允成允蹈允濟允徳皆服衰絰居喪(允蹈允濟生/允徳妃所)¶
　　(允成母昭儀梁氏早卒/帝命允成為妃飬子)皇太子及扈從臣僚奉慰¶
　　於芳明殿留守官唐古安禮等上表奉慰御史中¶
　　丞張九思提控殯事少府監左光慶等典領鹵簿¶
　　儀仗宫籍監别治殯所還殯京師入自崇智門百¶
　　官郊迎親戚迎奠道路殯於興徳宫西位别室迨¶
<pb:KR2m0014_WYG_099-10a>¶
　　帝至京師幸興徳宫致奠比𦵏三致奠¶
二十五年六月遣左宣徽使唐古鼎詣京師致祭皇太¶
子允恭命皇太子妃及諸皇孫執喪並用漢儀九月帝¶
至自上京臨奠皇太子於熈春園¶
　先是帝如上京皇太子守國留中都至是薨帝自上¶
　京還次天平山好水川訃聞為位臨奠於行宫之南¶
　大慟者乆之親王百官皇族命婦及侍衛皆㑹哭帝¶
　號泣還宫比至中都為位奠哭者凡七太子在儲位¶
<pb:KR2m0014_WYG_099-10b>¶
　乆恩徳在人者深毎日三時哭臨侍衛軍士皆争入¶
　臨伏哭於承華殿下聲殷如雷中都百姓市門巷端¶
　為位慟哭¶
二十九年正月(章宗/即位)以即位詔中外賜内外官覃恩兩¶
重三品以上者一重免今嵗租税并自來懸欠係官等¶
錢鰥寡孤獨人絹一匹米二石遣大理卿王元徳等報¶
哀於宋高麗夏二月始聽政三月夏國遣使來弔四月¶
遣使來祭宋遣使來弔祭六月高麗遣使來弔祭及㑹¶
<pb:KR2m0014_WYG_099-11a>¶
𦵏¶
　　(臣/)等謹按金史禮志謂世宗開祥定所以議禮嘗¶
　　圖凶儀鹵簿十三節以備大𦵏迨宣宗南播冊籍¶
　　莫尋凶禮闕焉考章宗紀是年正月癸巳即位二¶
　　月癸亥始聽政計相距凡三十日盖亦以日易月¶
　　之制也然自此凡遇正旦及天壽節並以喪不受¶
　　朝賀后妃傳明昌元年禮官議以五月奉上顯宗¶
　　孝懿皇太后冊寳后弗許帝屢為之請后曰今世¶
<pb:KR2m0014_WYG_099-11b>¶
　　宗服未終遽衣錦繡佩珠玉於禮何安當俟服闋¶
　　行之帝諭有司曰太后執意甚堅其待來年是可¶
　　知三年之喪金固不廢矣¶
章宗明昌元年正月朔改元不受朝賀九月朔天壽節¶
亦如之　二年正月朔不受朝辛酉孝懿皇后圗克坦¶
氏崩以左副都㸃檢㐭等報哀於宋高麗夏甲戌百官¶
表請聽政不許二月壬午復如之壬辰始視朝三月宋¶
高麗夏各遣使來弔祭九月朔天壽節不受朝¶
<pb:KR2m0014_WYG_099-12a>¶
　是嵗正月庚午太師尚書令淄王圗克坦克寧薨章¶
　宗欲親為燒飯時梓宫在殯右諌議大夫兼禮部侍¶
　郎張暐奏仰惟聖慈追念勲臣恩禮隆厚孰不感勸¶
　太祖時享尚且權停若為大臣燒飯禮有未安今已¶
　降恩㫖聖意至厚人皆知之乞俯從典禮則兩全矣¶
　從之¶
三年正月乙巳朔不受朝丙辰以孝懿皇后小祥從尚¶
書省請依明昌元年世宗忌辰例諸王陪位服慘素去¶
<pb:KR2m0014_WYG_099-12b>¶
金玊之飾百官不視事禁音樂屠宰九月庚午朔天壽¶
節不受朝　四年正月朔以喪不受朝四月朔始舉樂¶
　霍王從&KR0156;母早死温妃舒穆嚕氏養之明昌六年温¶
　妃薨章宗問從彞喪服於禮部尚書張暐暐奏慈母服¶
　齊衰三年桐杖布冠禮也從&KR0156;近親至尊厭降與臣¶
　下不同乞於未𦵏以前服白布衣絹巾既𦵏止用素¶
　服終制朝㑹從吉帝從其奏¶
泰和八年十二月(衛紹王/即位)詔路府州縣服七日¶
<pb:KR2m0014_WYG_099-13a>¶
衛紹王至寧元年九月(時宣宗/已即位)臨奠於衛紹王第有司¶
奏舊禮當設座哭帝命撤坐伏哭盡哀勅有司以禮改¶
𦵏¶
宣宗貞祐三年正月皇太子守忠薨帝臨奠於殯所有¶
司奏辰日不哭(是日/壬辰)帝曰父子至親何可拘忌十二月¶
皇太孫鑑薨以殤無祭享之制諭宣徽院免元日親王¶
公主進酒禮官奏正旦宋遣來賀不宜輟朝朝不舉樂¶
服色如常儀¶
<pb:KR2m0014_WYG_099-13b>¶
哀宗正大元年正月戊戌朔詔改元庚子帝居廬百官¶
始奏事戊午始視朝六月宰執請擊鞠以新喪不許¶
元仁宗延祐七年正月皇太子碩徳巴拉哀毁過禮素¶
服寢於地日歠一粥三月十一日庚寅即位於大明殿¶
詔赦天下¶
英宗至治二年九月太皇太后崩十月享太廟以國哀¶
迎香去樂¶
　　(臣/)等謹按元史祭祀志凡宫車晏駕棺用香楠木¶
<pb:KR2m0014_WYG_099-14a>¶
　　中分為二刳肖人形其廣狹長短僅足容身而已¶
　　殮用貂皮襖皮㡌其鞾韈繫腰盒鉢俱用白粉皮¶
　　為之殉以金壺瓶二盞一碗碟匙箸各一殮訖用¶
　　黄金為篐四條以束之輿車用白氊青縁納竒實¶
　　為簾覆棺亦以納竒實為之前行用䝉古巫媪一¶
　　人衣新衣騎馬牽馬一匹以黃金飾鞍轡籠以納¶
　　竒實謂之金靈馬日三次用羊奠祭(本輟/耕録)王圻謂¶
　　元之喪禮不可考大抵因其國俗者此也¶
<pb:KR2m0014_WYG_099-14b>¶
明太祖洪武三十一年閏五月(惠帝/即位)詔行三年喪羣臣¶
請以日易月諭曰朕非效古人亮隂不言也朝則麻冕¶
裳退則齊衰杖絰食則饘粥郊社宗廟如常禮遂命定¶
儀以進¶
　先是十五年七月孝慈皇后馬氏崩𦵏孝陵至是太¶
　祖遺詔喪祭儀物毋用金玊孝陵山川因其故毋改¶
　作天下臣民哭臨三日皆釋服毋妨嫁娶諸王臨國¶
　中毋至京師諸不在令中者推此令從事¶
<pb:KR2m0014_WYG_099-15a>¶
惠帝建文元年正月朔受朝不舉樂¶
　四年六月後以遭革除喪𦵏之制皆不傳¶
　　(臣/)等謹按明法𫝊録成祖為惠帝發喪遣官致祭¶
　　輟朝三日此可補正史所不載¶
成祖永樂二十七年七月帝北征至榆木川遺詔傳位¶
皇太子喪禮一如髙皇帝遺制¶
　時太監馬雲密與大學士楊榮金㓜孜謀以六軍在¶
　外秘不發喪鎔錫為椑以殮載以龍轝所至朝夕上¶
<pb:KR2m0014_WYG_099-15b>¶
　膳如常儀榮偕御馬監少監海壽馳訃皇太子八月¶
　至京師皇太子即日遣太孫奉迎至軍中發喪及郊¶
　迎入仁智殿加殮納梓宫¶
　　明史楊士竒𫝊曰服制二十七日期滿禮部尚書¶
　　吕震請即吉大學士楊士竒不可震厲聲叱之吏¶
　　部尚書蹇義兼取二説進明日帝素冠麻衣絰而¶
　　視朝廷臣惟士竒及英國公張輔服如之朝罷帝¶
　　謂左右曰梓宫在殯易服豈臣子所忍言士竒所¶
<pb:KR2m0014_WYG_099-16a>¶
　　執是也¶
仁宗洪熈元年正月朔御奉天門受朝不舉樂¶
宣宗宣徳十年正月(英宗/即位)遵遺詔大事白太皇太后喪¶
制如獻陵故事惟改命婦哭臨自三品以上¶
英宗天順八年正月遺詔罷宫妃殉葬¶
　時帝諭處後事命内監牛玉執筆書之一曰東宫即¶
　位百日成婚二曰定后妃名分三曰勿以殯御殉𦵏¶
　四曰殯殮器服從舊書畢命持付閣臣潤色大學士¶
<pb:KR2m0014_WYG_099-16b>¶
　李賢等驚愴捧誦歎曰所言闗大體非聖主英明不¶
　能及此而止殉一事尤高出古今真盛徳事也(天順/實録)¶
　　(臣/)等謹按英宗罷宫殯殉𦵏李賢等歎為高出古¶
　　今真盛徳事伏讀¶
御批通鑑輯覽曰英宗失徳處不可枚舉史臣乃稱其罷¶
　　宫妃殉𦵏為可法後世夫以宫人殉𦵏自是亂政罷之¶
　　宜耳何足詡為盛徳哉考賢等當日捧手詔頌揚猶屬¶
　　臣下之體而史臣據以為誇羙殊未考英宗之始¶
<pb:KR2m0014_WYG_099-17a>¶
　　末也¶
憲宗成化二十三年八月(孝宗/即位)既除服乃素翼善冠麻¶
衣腰絰視朝不鳴鐘皷百官素服朝叅百日後如常元¶
年正旦時未及小祥帝黃袍御殿受朝次日仍黒翼善¶
冠淺淡服犀帶及大祥神主奉安太廟及奉先殿至禫¶
祭免朝擇日遣官詣陵致祭¶
孝宗𢎞治十七年五月(武宗/即位)禮部言百日例應變服但¶
梓宫未入山陵仍請素翼善冠麻布袍服腰絰御西角¶
<pb:KR2m0014_WYG_099-17b>¶
門視事不鳴鐘皷百官仍素服朝參從之¶
武宗正徳十六年三月興獻王世子厚熜未除服特命¶
襲封帝無嗣遺詔迎王於興邸即位¶
世宗嘉靖四十五年十二月(穆宗/即位)令㫖免命婦哭臨¶
穆宗隆慶元年正月未及二十七日帝衰服御宣治門¶
百官素服腰絰奉慰¶
神宗萬厯四十八年八月(光宗/即位)禮部言喪服列代皆有¶
制度而㫁自孝宗盖孝宗篤於親喪禮詳且備故武世¶
<pb:KR2m0014_WYG_099-18a>¶
穆三廟皆宗之今遵舊制以衰服御文華門視事百官¶
素服朝參候梓宫發引除從之¶
喪儀¶
　洪武十五年孝慈高皇后崩禮部引宋制為請於是¶
　命在京文武官及聽除官人給布一疋令自置服皆¶
　斬衰二十七日而除服素服百日凡在京官越三日¶
　素服至右順門外具喪服入臨畢素服行奉慰禮三¶
　日而止武官五品以上文官三品以上命婦亦以第¶
<pb:KR2m0014_WYG_099-18b>¶
　四日素服至乾清宫入臨用布衫裙鞋去首飾脂粉¶
　其外官服制與京官同聞訃日於公㕔成服命婦服¶
　亦與在京命婦同皆三日而除軍民男女素服三日¶
　禁屠宰在京四十九日在外三日停音樂祭祀百日¶
　嫁娶官停百日軍民一月¶
　三十一年太祖崩禮部定議京官聞喪次日素服烏¶
　紗㡌黒角帶赴内府聽遺詔於本署齋宿朝晡詣几¶
　筵哭越三日成服朝晡哭臨至𦵏乃止自成服日始¶
<pb:KR2m0014_WYG_099-19a>¶
　二十七日除命婦孝服去首飾由西華門入哭臨諸¶
　王世子王妃郡主内使宫人俱斬衰三年二十七月¶
　除凡臨朝視事素服烏紗㡌黒角帶退朝衰服羣臣¶
　麻布員領衫麻布冠麻鞋麻絰命婦麻布大袖長衫¶
　布盖頭明器如鹵簿神主用栗制度依家禮行人頒¶
　遺詔於天下在外百官詔書到日素服烏紗㡌黒角¶
　帶四拜聽宣讀訖舉哀再四拜三日成服毎旦設香¶
　案哭臨三日除各遣官致祭祭物禮部備¶
<pb:KR2m0014_WYG_099-19b>¶
　永樂五年成祖仁孝皇后崩自次日輟朝不鳴鐘皷¶
　帝素服御西角門百官素服詣思善門外哭臨畢行¶
　奉慰禮三日成服哭臨如上儀自次日為始各就公¶
　署齋宿二十七日止文武四品以上命婦成服日為¶
　始詣思善門内哭臨三日聽選辦事官俱喪服人材¶
　監生吏典僧道坊廂耆老各素服自成服日始赴應¶
　天府舉哀三日餘悉遵高后時儀又定諸王公主等¶
　服制世子郡王皆齊衰不杖期世子郡王妃郡主皆¶
<pb:KR2m0014_WYG_099-20a>¶
　大功周楚諸王及寧國諸公主及郡王之子皆小功¶
　遣中官赴告諸王府¶
　二十二年成祖崩於榆木川京師聞訃皇太子以下¶
　皆易服宫中設几筵朝夕哭奠百官素服朝夕哭臨¶
　思善門外禮部定喪禮宫中自皇太子以下及諸王¶
　公主成服日為始斬衰三年二十七月除服内停音¶
　樂嫁娶止停百日文武官聞喪之明日詣思善門外¶
　哭五拜三叩頭宿本署不飲酒食肉四日衰服朝夕¶
<pb:KR2m0014_WYG_099-20b>¶
　哭臨三日又朝臨十日衰服二十七日凡入朝及視¶
　事白布裏紗㡌垂帶素服腰絰麻鞋退朝衰服二十¶
　七日外素服烏紗㡌黒角帶二十七月而除聽選辦¶
　事等官衰服監生吏典僧道素服赴順天府朝夕哭¶
　臨三日又朝臨十日命婦第四日由西華門入哭臨¶
　三日俱素服二十七日除凡音樂祭祀並輟百日婚¶
　嫁官停百日軍民停一月軍民素服婦人素服不妝¶
　飾俱二十七日在外以聞喪日為始越三日成服就¶
<pb:KR2m0014_WYG_099-21a>¶
　本署哭臨餘如京官命婦素服舉哀三日二十七日¶
　除軍民男女皆素服十三日餘俱如京師凡京官服¶
　給麻布一疋自製四夷使臣工部造與諸王公主遣¶
　官及内外文武官詣几筵祭祀者光禄寺備物翰林¶
　院撰文禮部引赴思善門行禮京城聞喪日為始寺¶
　觀各鳴鐘三萬杵禁屠宰四十九日喪將至文武官¶
　衰服軍民素服赴居庸哭迎皇太子親王及羣臣皆¶
　衰服哭迎於郊至大内奉安於仁智殿加殮奉納梓¶
<pb:KR2m0014_WYG_099-21b>¶
　宫遣中官奉大行皇帝遺衣冠作書賜漢王趙王禮¶
　臣言喪服已踰二十七日請如遺命以日易月帝以¶
　梓官在殯不忍易素冠麻衣麻絰視朝退仍衰服羣¶
　臣聽其便¶
　洪熈元年皇太子(即宣/宗)還自南京至良鄉宫中始發¶
　喪宣遺詔文武官常服於午門外四拜宣畢舉哀復¶
　四拜易素服迎皇太子於盧溝橋橋南設幕次香案¶
　皇太子至常服詣次四拜聴宣遺詔復四拜哭盡哀¶
<pb:KR2m0014_WYG_099-22a>¶
　易素服至長安右門下馬歩哭至宫門外釋冠服披¶
　髮詣梓宫前五拜三叩首哭盡哀宫中自皇后以下¶
　皆披髪哭皇太子就喪次東見母后親王以次見皇¶
　太子畢各居喪次行祭告禮喪儀俱如舊惟改在京¶
　朝夕哭臨三日後又朝臨止七日在外止朝夕哭臨¶
　三日無朝臨禮文武官一品至四品命婦入哭臨服¶
　除禮臣請帝服淺淡色衣烏紗翼善冠黒角帶於奉¶
　天門視事百官皆淺淡色衣烏紗㡌黒角帶朝參如¶
<pb:KR2m0014_WYG_099-22b>¶
　常儀退朝仍終太宗服制帝曰朕心何能忍雖加一¶
　日愈於已仍素服坐西角門不鳴鐘皷令百日後再¶
　議已百日禮臣復請御奉天門帝命候山陵事畢¶
　正統中仁宗誠孝皇后崩禮部定大行太皇太后喪¶
　禮皇帝成服三日後即聽政祀典皆勿廢諸王以下¶
　内外各官及命婦哭臨如前儀衰服二十七日而除¶
　軍民男女素服十三日諸王勿㑹𦵏外官勿進香民¶
　勿禁音樂嫁娶天順中宣宗孝恭皇后崩儀如故事¶
<pb:KR2m0014_WYG_099-23a>¶
　止改哭臨於清寧門英宗孝莊皇后崩儀如舊惟屠¶
　宰止禁七日外臣使臣免哭臨¶
　正徳元年景帝后汪氏薨禮部㑹羣臣言宜如皇妃¶
　例輟朝三日祭九壇太后中宫親王以下文武大臣¶
　命婦皆有祭制可四年憲宗廢后吳氏薨以大學士¶
　李東陽等言禮如英宗惠妃故事¶
　嘉靖元年祖母孝惠邵太后崩服除部臣毛澄等請¶
　即吉視事議再上今考孝肅太皇太后喪禮澄等言¶
<pb:KR2m0014_WYG_099-23b>¶
　孝肅崩時距𦵏期不逺故暫持凶服以待山陵事竣¶
　與今不同况當正旦朝元亦不宜縞衣臨見萬國若¶
　孝思未忘第毋御中門及不鳴鐘皷足矣從之仍免¶
　朔望日升殿既𦵏四日帝御奉天門百官行奉慰禮¶
　始從吉迨孝宗孝康皇后崩禮臣以舊制上帝謂郊¶
　社不宜凟罷告祭又謂躬行諸禮前已諭代亦罷謁¶
　廟禮及太常寺以朝祖祔廟請各廟捧主官詔主俱¶
　不必出盖從殺也先是武宗孝静皇后崩禮部上儀¶
<pb:KR2m0014_WYG_099-24a>¶
　注有素冠素服絰帶舉哀及羣臣奉慰禮帝曰朕於¶
　皇兄后無服矧上奉兩宫又廹聖母壽旦忍用純素¶
　朕青服視事諸儀再擬扵是尚書夏言等言莊肅皇¶
　后(夏皇后/尊號也)喪禮在臣民毋庸議惟是皇上以天子之¶
　尊服制既絶不必御西角門羣臣成服後不當素服¶
　朝參及上喪𦵏儀帝復論毅皇后事宜與累朝皇后¶
　不同無几筵之奉當即行祔廟令皇后攝事於内殿¶
　言等議按禮卒哭乃行祔告盖以新主當入舊主當¶
<pb:KR2m0014_WYG_099-24b>¶
　祧故預以告也此在常典則然非今日義例毅皇后¶
　神主誠冝即祔太廟以妥神而祔告之禮冝免因具¶
　上儀制可七年孝潔皇后崩禮部上喪祭儀帝擬過¶
　隆議再上帝自裁定概從減殺欲五日釋服閣臣張¶
　璁等言夫婦之倫參三綱而立人君乃綱常之主尤¶
　不可不慎今為后服期以日易月僅十二日臣子為¶
　君母服三年以日易月僅二十七日較諸古禮已至¶
　殺矣禮臣方獻夫亦雜引儀禮喪服等篇反覆争辨¶
<pb:KR2m0014_WYG_099-25a>¶
　并三朝聖諭所載仁考皇后崩太宗衰服後仍服數¶
　月白衣冠故事以證之帝曰文皇后喪時上無聖母¶
　下無東宫從重盡禮為宜今不敢不更其制已詹事¶
　霍韜言今百官遭妻喪無服衰涖事之禮盖妻喪内¶
　而不外隂不可當陽也聖諭云素服十日倣輟朝之¶
　義於内廷行之則可若對臨百官總理萬幾履陽之¶
　位行中宫之服則不可百官為皇后服衰為其母儀¶
　天下也禮父在為母杖不上於堂尊父也於朝廷何¶
<pb:KR2m0014_WYG_099-25b>¶
　獨不然請元冠素服御西角門十日即元冠元服御¶
　奉天門百官入左掖門則烏紗青衣侍班退公署及¶
　私室則仍素服白㡌二十七日若曰於禮猶有未慊¶
　則山陵事畢而除帝從其言二十六年孝烈皇后崩¶
　即日發喪諭禮部皇后嘗救朕危其考元后喪禮行¶
　之禮部定議以第四日成服自後黒冠素服十日後¶
　易淺淡色衣俱西角門視朝百官十日素服絰帶自¶
　後烏紗㡌黒角帶素服通前二十七日帝常服於奉¶
<pb:KR2m0014_WYG_099-26a>¶
　天門視朝百官淺色衣鳴鐘皷鳴鞭如常朔望不升¶
　殿梓宫發引百官始常服帝於奉先殿行禮俱常服¶
　於几筵祭則服其服滿日命中宫代祭從之尋諭皇¶
　妃列太子後非禮其改正三十年裕王母杜氏薨禮¶
　部言宜用成化中淑妃紀氏喪制且裕王已成婚宜¶
　持服主喪送𦵏出城乃議輟朝五日裕王遵孝慈録¶
　斬衰三年欽遣大臣題主開塋掩壙祠謝后土并用¶
　工部官送𦵏儀仗人數皆増於舊帝謂非正禮令酌¶
<pb:KR2m0014_WYG_099-26b>¶
　考賢妃鄭氏例於是尚書歐陽徳等復上儀注輟朝¶
　二日不鳴鐘皷帝服淺淡色衣奉天殿視事百官淺¶
　色衣烏紗㡌黒角帶朝叅命裕王主饋奠之事王率¶
　妃入宫素服哭盡哀四拜視殮成服後朝夕哭臨三日¶
　後毎日一奠通前二十七日而止仍以燕居盡斬衰¶
　三年之制¶
　萬厯二十四年孝定皇太后崩帝諭禮部從優具儀¶
　帝衰服行奠祭禮穆廟皇妃中宫妃嬪太子諸王公¶
<pb:KR2m0014_WYG_099-27a>¶
　主以下皆成服百官詣宫門外哭臨命婦入宫哭臨¶
　餘俱如大喪禮¶
　皇妃等喪　洪武七年九月貴妃孫氏薨無子太祖¶
　命吳王橚主喪事服慈母服斬衰三年東宫諸王皆¶
　服期由是作孝慈録　永樂中貴妃王氏薨輟朝五¶
　日御祭一壇皇后皇妃皇太子各祭一壇親王共祭¶
　一壇公主共祭一壇七七百日期再期皆祭　天順¶
　七年敬妃劉氏薨輟朝五日帝服淺淡黄衣於奉天¶
<pb:KR2m0014_WYG_099-27b>¶
　門視事百官淺淡色衣烏紗㡌黒角帶朝參冊文置¶
　靈柩前皇太子以下行三獻禮自初喪至期年辭靈¶
　各於常祭外増祭一壇　𢎞治十四年憲廟麗妃章¶
　氏發引輟朝一日¶
　皇太子及妃喪　自洪武中懿文太子後至成化八¶
　年懷獻太子薨年甫三嵗帝諭禮部禮從簡王府及¶
　文武官俱免進香帛禮部具儀上自發喪次日輟朝¶
　三日帝服翼善冠素服七日而除又三日御西角門¶
<pb:KR2m0014_WYG_099-28a>¶
　視朝不鳴鐘皷祭用素食文武羣臣素服麻布絰帶¶
　麻鞋布裏紗㡌詣思善門哭臨一日而除第四日素¶
　服朝西角門奉慰在外王府及文武官素服舉哀二¶
　日而除　嘉靖二十八年莊敬太子薨禮部上喪禮¶
　帝曰天子絶期况十五嵗外方出三殤朕服非禮止¶
　輟朝十日百官如制成服十二日而除詣停柩所行¶
　罷詣門哭臨𦵏遣戚臣行禮　萬厯四十七年二月¶
　皇太子才人王氏薨命視皇太子妃郭氏輟朝五日¶
<pb:KR2m0014_WYG_099-28b>¶
　不鳴鐘皷帝服淺淡色衣百官青素服黒角帶朝叅¶
　皇長孫主饋奠¶
　諸王及妃公主喪　洪武二十八年秦王樉薨詔定¶
　喪禮禮部尚書任亨泰言考宋制宜輟朝五日今遇¶
　時享請暫輟一日皇帝及親王以下至郡主及靖江¶
　王宫眷服制皆與魯王喪禮同皇太子服齊衰期亦¶
　以日易月十二日而除素服期年從之定制親王喪¶
　輟朝三日禮部奏遣官掌行喪𦵏禮翰林院撰祭文¶
<pb:KR2m0014_WYG_099-29a>¶
　諡冊文壙志文工部造銘旌遣官造墳欽天監官卜¶
　𦵏國子監監生八名報訃各王府御祭一皇太后皇¶
　后東宫各一在京文武官各一自初喪至除服御祭¶
　凡十三壇封内文武官祭一其服制王妃世子衆子¶
　及郡王郡主下至宫人斬衰三年封内文武官齊衰¶
　三日哭臨五日而除在城軍民素服五日郡王衆子¶
　郡君為兄及伯叔父齊衰期年郡王妃小功凡親王¶
　妃喪御祭一壇皇太后中宫東宫公主各祭一壇布¶
<pb:KR2m0014_WYG_099-29b>¶
　政司委官開壙合𦵏繼妃次妃祭禮同其夫人則止¶
　御祭一壇但造壙祔𦵏郡王喪輟朝一日行人司遣¶
　官掌行喪禮餘禮多與親王同無皇太后皇后祭郡¶
　王妃與親王妃同無公主祭合𦵏郡王繼妃次妃喪¶
　禮俱與正妃同凡世子喪御祭一東宫祭一遇七及¶
　百日下𦵏期年除服御祭各一凡世孫喪禮如世子¶
　減七七及大祥祭凡鎮國將軍止聞喪百日下𦵏三¶
　祭奉國將軍以下御祭一初洪武九年五月晉王妃¶
<pb:KR2m0014_WYG_099-30a>¶
　謝氏薨命議喪服之制侍講學士宋濓等議曰按唐¶
　制皇帝為皇妃等舉哀宋制皇帝為皇親舉哀今參¶
　酌唐宋之制皇帝及中宫大功諸妃皆服小功南昌¶
　王妃服大功東宫公主親王等皆服小功晉王服齊¶
　衰期靖江王妃小功王妃服緦麻輟朝三日既成服¶
　皇帝素服入喪次十五舉音百官奉慰皇帝出次釋¶
　服服常服制曰可其後王妃喪視此成化八年二月¶
　忻王見治薨發引日帝不視朝及𦵏輟朝一日十三¶
<pb:KR2m0014_WYG_099-30b>¶
　年四川按察司彭韶言親王郡王薨逝皆遣官致祭¶
　使臣絡繹人夫勞擾自後惟親王如舊其郡王初喪¶
　遣官一祭餘並遣本處官凡王國母妃之喪俱遣内¶
　官致祭今宗婦衆多其地有鎮守太監者宜遣行禮¶
　又王國塋𦵏夫婦同穴初造之時遣官監修開壙合¶
　𦵏乞止命本處官司帝從禮部復奏王妃祭禮如舊¶
　餘依議行　𢎞治十六年七月申王祐楷薨禮部言¶
　前沂穆王薨未出府申王已出府而未之國擬以沂¶
<pb:KR2m0014_WYG_099-31a>¶
　穆叅以在外親王例行之　永樂十五年正月永安¶
　公主薨時初舉張燈宴遂罷之輟朝四日賜祭命有¶
　司治䘮塟二月太祖第八女福清公主薨輟朝三日¶
　定制凡公主喪聞輟朝一日自初喪至大祥御祭凡¶
　十二壇下塟輟朝一日儀視諸王稍殺喪制同惟各¶
　宮不成服¶
　忌辰　洪武八年四月仁祖忌日太祖親詣皇陵致¶
　祭　永樂元年禮部尚書李至剛等奏定髙皇帝忌¶
<pb:KR2m0014_WYG_099-31b>¶
　辰前二日帝服淺淡色衣御西角門視事不鳴鐘皷¶
　不行賞罰不舉音樂禁屠宰百官淺淡色衣黒角帶¶
　朝叅至日親祀於奉先殿仍率百官詣孝陵致祭髙¶
　皇后忌辰如之　宣徳四年令凡遇忌辰通政司禮¶
　科兵馬司勿引囚奏事五年勅百官朝叅輟奏事儀¶
　英宗即位召禮臣及翰林院議忌辰禮大學士楊士¶
　竒楊榮學士楊溥議毎嵗髙廟帝后文廟帝后仁宗¶
　忌辰服淺淡色服不鳴鐘皷於奉天門視事宣宗忌¶
<pb:KR2m0014_WYG_099-32a>¶
　辰小祥之日於西角門視事從之　𢎞治十四年令¶
　凡遇忌辰朝參官不得服紵絲紗羅衣景皇帝恭讓¶
　皇后忌辰遇節令服青絲花様宣宗忌辰遇祭祀服¶
　紅十六年八月吏部尚書馬文升言宣徳間仁宗忌¶
　辰諸司悉免奏事自太祖至仁宗生忌俱輟朝其後¶
　不知何時仁宗忌辰依前奏事惟太宗至憲宗忌辰¶
　百官淺淡色服黒角帶朝廷亦出視朝鳴鐘鼔奏事¶
　臣思自仁至憲世有逺近服有隆殺請自仁宗忌辰¶
<pb:KR2m0014_WYG_099-32b>¶
　英宗生忌日視朝鳴鐘鼓若遇憲宗及孝穆皇太后¶
　忌日不視朝著淺淡服進素膳不預他事或遵宣宗¶
　時例自太宗至憲宗生忌俱輟朝一日憲宗孝穆皇¶
　太后忌日如臣所擬帝下禮部議部臣言經𫝊所載¶
　忌日為親死之日則死日為忌非謂生辰也其曰忌¶
　日不用不以此日為他事也曰忌日不樂是不可舉¶
　吉事也此日當專意哀思父母餘事皆不舉但先朝¶
　事例迄今見行未敢更易帝乃酌定以淺淡服色視¶
<pb:KR2m0014_WYG_099-33a>¶
　事　嘉靖七年令忌辰止祭本位十八年令髙廟帝¶
　后忌辰祭於景神殿列聖帝后忌辰祭於永思殿二¶
　十四年仍祭於奉先殿¶
　¶
　¶
　¶
　¶
　¶
<pb:KR2m0014_WYG_099-33b>¶
　¶
　¶
　¶
　¶
　¶
　¶
　¶
欽定續文獻通考卷九十九¶
