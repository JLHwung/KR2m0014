# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:19.121654
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷九十四
<pb:KR2m0014_WYG_094-1a>¶
欽定四庫全書¶
欽定續文獻通考卷九十四¶
　王禮考¶
　　后妃命婦以下首飾服章制度¶
　　(臣/)等謹按宋后妃命婦以下首飾服章制度寧宗¶
　　以後可見於史者惟理宗紹定三年有出封樁庫¶
　　緡錢二十萬製皇后褘衣事然亦無闗於制度也¶
　　若遼史所載自太宗大同元年正月入晉後惟太¶
<pb:KR2m0014_WYG_094-1b>¶
　　后與北班契丹臣僚用國服已見於君臣冕服門¶
　　矣儀衛志載國服中之祭服皇后戴紅帕服絡縫¶
　　紅袍懸玉佩雙同心帕絡縫烏鞾小祀服之若臣¶
　　僚命婦服飾則各從本部旗幟之色其可見者略¶
　　如此¶
金制皇后冠服¶
　花珠冠用盛子一青羅表青絹襯金紅羅托裏用九¶
　龍四鳯前面大龍銜穗毬一朶前後有珠花各十有¶
<pb:KR2m0014_WYG_094-2a>¶
　二及鸂鶒孔雀雲鶴王母隊仙人浮動挿瓣等後有¶
　納言上有金蟬鑻金兩博鬢以上並用鋪翠滴粉縷¶
　金裝珍珠結製下有金圏口上用七寳鈿窠後有金¶
　鈿窠二穿紅羅鋪金欵幔帶一　褘衣深青羅織翬¶
　翟之形素質十二等領褾襈並紅羅織成雲龍中單¶
　以素青紗製領織成黼形十二褾袖襈織成雲龍並¶
　織紅縠造裳八副深青羅織成翟文六等褾襈織成¶
　紅羅雲龍明金帶腰蔽膝深青羅織成翟文三等領¶
<pb:KR2m0014_WYG_094-2b>¶
　縁緅色羅織成雲龍明金帶大綬一長五尺濶一尺¶
　(黄赤白/黑縹緑)六采織成小綬三色同大綬間七寳鈿窠施¶
　三玉環上碾雲龍撚金線織成大小綬頭紅羅花襯¶
　大帶青羅朱裏紕其外土以朱錦下以緑錦鈕約用¶
　青組撚金線織成帶頭玉珮二朶每朶上中下璜各¶
　一半月墜子各二並玉碾鏤金打鈒獸面箆鈎佩子¶
　各一水葉子真珠穿綴青衣革帶用鏤金青羅裏造¶
　上用金打鈒水地龍鵞眼䤩尾龍口攀束子共八事¶
<pb:KR2m0014_WYG_094-3a>¶
　以玳瑁襯金釘脚抹帶二紅羅青羅各一並明金造¶
　各長一丈五寸舄以青羅製白綾裏如意頭明金黄¶
　羅準上用玉鼻真珠裝綴繫帶襪青羅表裏綴繫帶¶
　　犀冠減撥花様鏤金裝造上有玉簪一下有玳瑁¶
　盤一¶
命婦之服¶
　宗室及外戚并一品命婦衣服聴用明金(即大定二/十年四月)¶
　(之制/也)期親雖别籍女子出嫁並同又五品以上官母¶
<pb:KR2m0014_WYG_094-3b>¶
　妻許披霞帔惟首飾霞帔領袖腰帶許用明金籠金¶
　間金之類其衣服止用明銀象金及金條壓繡正班¶
　局分承應帶官人雖未出職係班其祖母及母妻子¶
　孫之婦同籍兄弟之妻及在室女孫娣妹並同又禁¶
　私家用純黄帳幕陳設若曾經宣賜鸞輿服御日月¶
　雲肩龍文黄服五箇鞘眼之鞍皆須更改¶
婦人常服¶
　婦人服襜裙多以黒紫上編繡全枝花周身六襞積¶
<pb:KR2m0014_WYG_094-4a>¶
　上衣謂之團衫用黒紫或皁及紺直領左衽掖縫兩¶
　旁復為雙襞積前拂地後曳地尺餘帶色用紅黄前¶
　雙垂至下齊年老者以皁紗籠髻如巾狀散綴玉鈿¶
　於上謂之玉逍遙此皆遼服也金亦襲之許嫁之女¶
　則服綽子製如婦人服以紅或銀褐明金為之對襟¶
　彩領前齊拂地後曳五寸餘¶
　　金史輿服志曰大定十三年制婦人首飾不許用¶
　　珠翠鈿子等物翠毛除許裝飾花環冠子餘外並¶
<pb:KR2m0014_WYG_094-4b>¶
　　禁¶
元制命婦服飾¶
　衣服一品至三品服渾金四品五品服金答子六品¶
　以下惟服銷金并金紗答子首飾一品至三品許用¶
　金珠寳玉四品五品用金玉珍珠六品以下用金惟¶
　耳鐶用珠玉同籍不限親疎期親雖别籍并出嫁同¶
　　草木子曰元朝后妃及大臣之正室皆帶姑姑高¶
　　圓二尺許用紅色羅蓋唐金步搖之遺制也¶
<pb:KR2m0014_WYG_094-5a>¶
　　(臣/)等謹按元史輿服志不載后妃服色即命婦以¶
　　下亦止見仁宗延祐元年定服色等第中今詳如¶
　　右¶
明制皇后冠服¶
　太祖洪武三年定受册謁廟朝㑹服禮服其冠圓匡¶
　冒以翡翠上飾九龍四鳯大花十二樹小花數如之¶
　兩博鬢十二鈿褘衣深青繪翟赤質五色十二等素¶
　紗中單黻領朱羅縠褾襈裾蔽膝隨衣色以緅為領¶
<pb:KR2m0014_WYG_094-5b>¶
　縁用翟為章三等大帶隨衣色朱裏紕其外上以朱¶
　錦下以緑錦紐約用青組玉革帶青襪青舄以金飾¶
　成祖永樂三年定制飾翠龍九金鳯四中一龍銜大¶
　珠一上有翠蓋下垂珠結餘皆口銜珠滴珠翠雲四¶
　十片大珠花小珠花數如舊三博鬢飾以金龍翠雲¶
　皆垂珠滴翠口圏一副上飾珠寳鈿花十二翠鈿如¶
　其數托裏金口圏一副珠翠面花五事珠排環一對¶
　皂羅額子一描金龍文用珠二十一翟衣深青織翟¶
<pb:KR2m0014_WYG_094-6a>¶
　文十有二等間以小輪花紅領褾襈裾織金雲龍文¶
　中單玉色紗為之紅領褾襈裾織黻文十三蔽膝隨¶
　衣色織翟為章三等間以小輪花四以緅為領縁織¶
　金雲龍文玉革帶青綺鞓描金雲龍文玉事件十金¶
　事件四大帶表裏俱青紅相半末純紅下垂織金雲¶
　龍文上朱縁下緑縁青綺副帶一綬五采(黄赤白/縹線)纁¶
　質間施二玉環皆織成小綬三色同大綬玉佩二各¶
　用玉珩一瑀一琚二衝牙一璜二瑀下垂玉花一玉¶
<pb:KR2m0014_WYG_094-6b>¶
　滴二瑑飾雲龍文描金自珩而下繫組五貫以玉珠¶
　行則衝牙二滴與二璜相觸有聲上有金鈎有小綬¶
　五采以副之纁質織成青韈舄飾以描金雲龍皂純¶
　毎舄首加珠五顆¶
皇后常服¶
　洪武三年定雙鳯翊龍冠首飾釧鐲用金玉珠寳翡¶
　翠諸色團衫金繡龍鳯文帶用金玉四年更定龍鳯¶
　珠翠冠真紅大袖衣霞帔紅羅長裙紅褙子冠制如¶
<pb:KR2m0014_WYG_094-7a>¶
　特髻上加龍鳯飾衣用織金龍鳯文加繡飾¶
　永樂三年更定冠用皁縠附以翠博山上飾金龍一¶
　翊以珠翠鳯二皆口銜珠滴前後珠牡丹二花八蘂¶
　翠葉三十六珠翠穰花鬢二珠翠雲二十一翠口圏¶
　一金寳鈿花九飾以珠金鳯二口銜珠結三博鬢飾¶
　以鸞鳯金寳鈿二十四邉垂珠滴金簪二珊瑚鳯冠¶
　觜一副大彩霞帔衫黄霞帔深青織金雲霞龍文或¶
　繡或鋪翠圏金飾以珠玉墜子瑑龍文四䙆襖子(即/褙)¶
<pb:KR2m0014_WYG_094-7b>¶
　(子/)深青金繡團龍文鞠衣紅色前後織金雲龍文或¶
　繡或鋪翠圏金飾以珠大帶紅綫羅為之有縁餘或¶
　青或緑各隨鞠衣色縁襈襖子黄色紅領褾襈裾皆¶
　織金采色雲龍文縁襈裾紅色緑縁襈織金采色雲¶
　龍文玉帶如翟衣内制第减金事件一玉花采結綬¶
　以紅緑綫羅為結玉綬花一瑑雲龍文綬帶玉墜珠¶
　六金垂頭花瓣四小金葉六紅綫羅繫帶一白玉雲¶
　様玎璫二如佩制有金鈎金如意雲蓋一下懸紅組¶
<pb:KR2m0014_WYG_094-8a>¶
　五貫金方心雲版一俱鈒雲龍文襯以紅綺下垂金¶
　長頭花四中小金鐘一末綴白玉雲朶五青韈舄與¶
　翟衣内制同¶
皇妃冠服¶
　洪武三年定皇妃受冊助祭朝㑹禮服冠飾九翬四¶
　鳯花釵九樹小花數如之兩博鬢九鈿翟衣青質繡¶
　翟編次於衣及裳重為九等青衫中單黻領朱縠褾¶
　襈裾蔽膝隨裳色加文繡重雉為章二等以緅為領¶
<pb:KR2m0014_WYG_094-8b>¶
　縁大帶隨衣色玉革帶青韈舄佩綬常服鸞鳯冠首¶
　飾釧鐲用金玉珠寳翠諸色團衫金繡鸞鳯不用黄¶
　帶用金玉犀又定山松特髻假鬢花鈿或花釵鳯冠¶
　真紅大袖衣霞帔紅羅裙褙子衣用織金及繡鳯文¶
　永樂三年更定禮服九翟冠二以皁縠為之附以翠¶
　博山飾大珠翟二小珠翟三翠翟四皆口銜珠滴冠¶
　中寳珠一座翠頂雲一座其珠牡丹翠穰花鬢之屬¶
　俱如雙鳯翊龍冠制第减翠雲十又翠牡丹花穰花¶
<pb:KR2m0014_WYG_094-9a>¶
　各二面花四梅花環四珠環各二其大彩霞帔燕居¶
　佩服之飾俱同中宫第織金繡瑑俱雲霞鳯文不用¶
　雲龍文¶
九嬪冠服¶
　世宗嘉靖十年始定冠用九翟次皇妃之鳯大衫鞠¶
　衣如皇妃制¶
内命婦冠服¶
　洪武五年定三品以上花釵翟衣四品五品山松特¶
<pb:KR2m0014_WYG_094-9b>¶
　髻大衫為禮服貴人視三品以皇妃燕居冠及大衫¶
　霞帔為禮服以珠翠慶雲冠鞠衣褙子縁襈襖裙為¶
　常服¶
宫人冠服¶
　制與宋同紫色團領窄袖徧刺折枝小葵花以金圏¶
　之珠絡縫金帶紅裙弓様鞵上刺小金花烏紗帽飾¶
　以花帽額綴團珠結珠鬢梳垂珠耳飾¶
皇太子妃冠服¶
<pb:KR2m0014_WYG_094-10a>¶
　洪武三年定禮服與皇妃同¶
　永樂三年更定九翬四鳯冠漆竹絲為匡冒以翡翠¶
　上飾翠翬九金鳯四皆口銜珠滴珠翠雲四十片大¶
　珠花九樹小珠花數如之雙博鬢飾以鸞鳯皆垂珠¶
　滴翠口圏一副上飾珠寳鈿花九翠鈿如其數托裏¶
　金口圏一副珠翠面花五事珠排環一對珠皁羅額¶
　子一描金鳯文用珠二十一翟衣青質織翟文九等¶
　間以小輪花紅領褾襈裾織金雲龍文中單玉色紗¶
<pb:KR2m0014_WYG_094-10b>¶
　為之紅領褾襈裾領織黻文十一蔽膝隨衣色織翟¶
　為章三等間以小輪花三以緅為領縁織金雲鳯文¶
　其帶綬玉佩韈舄之制俱同皇妃¶
　又洪武三年定常服犀冠刻以花鳯首飾釧鐲衫帶¶
　俱同皇妃四年定冠亦與皇妃同¶
　永樂三年定燕居冠以皁縠為之附以翠博山上飾¶
　寳珠一座翊以二珠翠鳯皆口銜珠滴前後珠牡丹¶
　二花八蘂翠葉三十六珠翠穰花鬢二珠翠雲十六¶
<pb:KR2m0014_WYG_094-11a>¶
　片翠口圏一副金寳鈿花九上飾珠九金鳯一對口¶
　銜珠結雙博鬢飾以鸞鳯金寳鈿十八邊垂珠滴金¶
　簪一對珊瑚鳯冠觜一副其大衫霞帔燕居佩服之¶
　飾俱同皇妃¶
親王妃冠服¶
　受冊助祭朝㑹服禮服洪武三年定九翬四鳯冠永¶
　樂三年又定九翟冠制同皇妃其大衫霞帔燕居佩¶
　服之飾同東宫妃第金事件减一玉綬花瑑寳相花¶
<pb:KR2m0014_WYG_094-11b>¶
　文¶
公主冠服¶
　與親王妃同¶
世子妃冠服¶
　永樂三年定與親王妃同惟冠用七翟¶
郡王妃冠服¶
　永樂三年定冠用七翟與親王世子妃同其大衫霞¶
　帔燕居佩服之飾俱同親王妃第繡雲霞翟文不用¶
<pb:KR2m0014_WYG_094-12a>¶
　盤鳯文¶
郡王長子夫人冠服¶
　珠翠五翟冠大紅紵絲大衫深青紵絲金繡翟褙子¶
　青羅金繡翟霞帔金墜頭¶
郡主冠服¶
　永樂三年定與郡王妃同惟减四珠環一對¶
鎮國將軍夫人冠服¶
　與郡王長子夫人同輔國將軍夫人冠服與鎮國將¶
<pb:KR2m0014_WYG_094-12b>¶
　軍夫人同惟冠用四翟抹金銀墜頭奉國淑人冠服¶
　與輔國將軍夫人同惟褙子霞帔金繡孔雀文鎮國¶
　中尉恭人冠服與奉國將軍淑人同輔國中尉宜人¶
　冠服與鎮國中尉恭人同惟冠用三翟褙子霞帔金¶
　繡鴛鴦文銀墜頭奉國中尉安人冠服與輔國中尉¶
　宜人同惟大衫用丹礬紅褙子霞帔金繡練鵲文¶
縣主冠服¶
　珠翠五翟冠大紅紵絲大衫深青紵絲金繡孔雀褙¶
<pb:KR2m0014_WYG_094-13a>¶
　子青羅金繡孔雀霞帔抹金銀墜頭郡君冠服與縣¶
　主同惟冠用四翟褙子霞帔金繡鴛鴦文縣君冠服¶
　與郡君同惟冠用三翟鄉君冠服與縣君同惟大衫¶
　用丹礬紅褙子霞帔金繡練鵲文¶
命婦冠服¶
　洪武元年定命婦一品冠花釵九樹兩博鬢九鈿服¶
　用翟衣繡翟九重素紗中單黼領朱縠褾襈裾蔽膝¶
　隨裳色以緅為領縁加文繡重翟為章二等玉帶青¶
<pb:KR2m0014_WYG_094-13b>¶
　襪舄佩綬二品冠花釵八樹兩博鬢八鈿服用翟衣¶
　八等犀帶餘如一品三品冠花釵七樹兩博鬢七鈿¶
　翟衣七等金革帶餘如二品四品冠花釵六樹兩博¶
　鬢六鈿翟衣六等金革帶餘如三品五品冠花釵五¶
　樹兩博鬢五鈿翟衣五等烏角帶餘如四品六品冠¶
　花釵四樹兩博鬢四鈿翟衣四等烏角帶餘如五品¶
　七品冠花釵三樹兩博鬢三鈿翟衣三等烏角帶餘¶
　如六品自一品至五品衣色隨夫用紫六品七品衣¶
<pb:KR2m0014_WYG_094-14a>¶
　色隨夫用緋其大帶如衣色四年以古天子諸侯服¶
　衮冕后與夫人亦服褘翟今羣臣既以梁冠絳衣為¶
　朝服不敢用冕則外命婦亦不當服翟衣以朝命禮¶
　部議之奏定命婦以山松特髻假鬢花鈿真紅大袖¶
　衣珠翠蹙金霞帔為朝服以珠翠角冠金珠花釵濶¶
　袖雜色緑縁為燕居之服一品衣金繡文霞帔金珠¶
　翠妝飾玉墜二品衣金繡雲肩大雜花霞帔金珠翠¶
　妝飾金墜子三品衣金繡大雜花霞帔珠翠妝飾金¶
<pb:KR2m0014_WYG_094-14b>¶
　墜子四品衣繡小雜花霞帔翠妝飾金墜子五品衣¶
　銷金大雜花霞帔生色畫絹起花妝飾金墜子六品¶
　七品衣銷金小雜花霞帔生色畫絹起花妝飾鍍金¶
　銀墜子八品九品衣大紅素羅霞帔生色畫絹妝飾¶
　銀墜子首飾一品二品金玉珠翠三品四品金珠翠¶
　五品金翠六品以下金鍍銀間用珠五年更定品官¶
　命婦冠服一品禮服用山松特髻翠松五株金翟八¶
　口銜珠結正面珠翠翟一珠翠花四朶珠翠雲喜花¶
<pb:KR2m0014_WYG_094-15a>¶
　三朶後鬢珠梭毬一珠翠飛翟一珠翠梳四金雲頭¶
　連三釵一珠簾梳一金簪二珠梭環一雙大袖衫用¶
　真紅色霞帔褙子俱用深青色紵絲綾羅紗隨用霞¶
　帔上施蹙金繡雲霞翟文鈒花金墜子褙子上施金¶
　繡雲霞翟文常服用珠翠慶雲冠珠翠翟三金翟一¶
　口銜珠結鬢邊珠翠花二小珠翠梳一雙金雲頭連¶
　三釵一金壓鬢雙頭釵二金腦梳一金簪二金脚珠¶
　翠佛面環一雙鐲釧皆用金長襖長裙各色紵絲綾¶
<pb:KR2m0014_WYG_094-15b>¶
　羅紗隨用長襖縁襈或紫或緑上施蹙金繡雲霞翟¶
　文看帶用紅緑紫上施蹙金繡雲霞翟文長裙横䜿¶
　金繡纒枝花文二品特髻上金翟七口銜珠結餘同¶
　一品常服亦與一品同三品特髻上金孔雀六口銜¶
　珠結正面珠翠孔雀一後鬢翠孔雀二霞帔上施蹙¶
　金雲霞孔雀文鈒花金墜子褙子上施金繡雲霞孔¶
　雀文餘同二品常服冠上珠翠孔雀三金孔雀二口¶
　銜珠結長襖縁襈看帶或紫或緑並繡雲霞孔雀文¶
<pb:KR2m0014_WYG_094-16a>¶
　長裙横䜿襴並繡纒枝花文餘同二品四品特髻上¶
　金孔雀五口銜珠結餘同三品常服亦與三品同五¶
　品特髻上銀鍍金鴛鴦四口銜珠結正面珠翠鴛鴦¶
　一小珠鋪翠雲喜花三朶後鬢翠鴛鴦二銀鍍金雲¶
　頭連三釵一小珠簾梳一鍍金銀簪二小珠梳環一¶
　雙霞帔上施繡雲霞鴛鴦文鍍金銀鈒花墜子褙子¶
　上施雲霞鴛鴦文餘同四品常服冠上小珠翠鴛鴦¶
　三鍍金銀鴛鴦二挑珠牌鬢邊小珠翠花二朶雲頭¶
<pb:KR2m0014_WYG_094-16b>¶
　連三釵一梳一壓鬢雙頭釵二鍍金簪二銀脚珠翠¶
　佛面環一雙鐲釧皆用銀鍍金長襖縁襈繡雲霞鴛¶
　鴦文長裙横䜿襴繡纒枝花文餘同四品六品特髻¶
　上翠松三株銀鍍金練鵲四口銜珠結正面銀鍍金¶
　練鵲一小珠翠花四朶後鬢翠梭毬一翠練鵲二翠¶
　梳四銀雲頭連三釵一珠縁翠簾梳一銀簪二大袖¶
　衫綾羅紬絹隨所用霞帔施繡雲霞練鵲文鈒花銀¶
　墜子褙子上施雲霞練鵲文餘同五品常服冠上鍍¶
<pb:KR2m0014_WYG_094-17a>¶
　金銀練鵲三又鍍金銀練鵲二挑小珠牌鐲釧皆用¶
　銀長襖縁襈看帶或紫或緑繡雲霞練鵲文長裙横¶
　䜿襴繡纒枝花文餘同五品七品禮服常服俱同六¶
　品其八品九品禮服惟用大袖衫霞帔褙子大衫同¶
　七品霞帔上繡纒枝花鈒花銀墜子褙子上繡摘枝¶
　團花通用小珠慶雲冠常服亦用小珠慶雲冠銀間¶
　鍍金銀練鵲三又銀間鍍金銀練鵲二挑小珠牌銀¶
　間鍍金雲頭連三釵一銀間鍍金壓鬢雙頭釵二銀¶
<pb:KR2m0014_WYG_094-17b>¶
　間鍍金腦梳一銀間鍍金簪二長襖縁襈看帶並繡¶
　纒枝花餘同七品又定命婦團衫之制以紅羅為之¶
　繡重雉為等第一品九等二品八等三品七等四品¶
　六等五品五等六品四等七品三等其餘不用繡雉¶
　二十四年定制命婦朝見君后在家見舅姑并夫及¶
　祭祀則服禮服公侯伯夫人與一品同大袖衫用真¶
　紅色一品至五品紵絲綾羅六品至九品綾羅紬絹¶
　霞帔褙子皆深青段公侯及一品二品金繡雲霞翟¶
<pb:KR2m0014_WYG_094-18a>¶
　文三品四品金繡雲霞孔雀文五品繡雲霞鴛鴦文¶
　六品七品繡雲霞練鵲文大繡衫領濶三寸兩領直¶
　下一尺間綴鈕子三末綴鈕子二鈕在掩鈕之下拜¶
　則放之霞帔二條各繡禽七隨品級用前三後四墜¶
　子中鈒花禽一四面雲霞文禽如霞帔隨品級用笏¶
　以象牙為之二十六年定一品冠用金事件珠翟五¶
　珠牡丹開頭二珠半開二翠雲二十四片翠牡丹葉¶
　一十八片翠口圏一副上帶金寳鈿花八金翟二口¶
<pb:KR2m0014_WYG_094-18b>¶
　銜珠結二二品至四品冠用金事件珠翟四珠牡丹¶
　開頭二珠半開四翠雲二十四片翠牡丹葉一十八¶
　片翠口圏一副上帶金寳鈿花八金翟二口銜珠結¶
　二一品二品霞帔褙子俱雲霞翟文鈒花金墜子三¶
　品四品亦用霞帔褙子俱雲霞孔雀文鈒花金墜子¶
　五品六品冠用抹金銀事件珠翟三珠牡丹開頭二¶
　珠半開五翠雲二十四片翠牡丹葉一十八片翠口¶
　圏一副上帶抹金銀寳鈿花八抹金銀翟二口銜珠¶
<pb:KR2m0014_WYG_094-19a>¶
　結子二五品霞帔褙子俱雲霞鴛鴦文鍍金鈒花銀¶
　墜子六品霞帔褙子俱雲霞練鵲文鈒花銀墜子七¶
　品至九品冠用抹金銀事件珠翟二珠月桂開頭二¶
　珠半開六翠雲二十四片翠月桂葉一十八片翠口¶
　圏一副上帶抹金銀寳鈿花八抹金銀翟二口銜珠¶
　結子二七品霞帔墜子褙子與六品同八品九品霞¶
　帔用繡纒枝花墜子與七品同褙子繡摘枝團花¶
品官之祖母及母以下冠服¶
<pb:KR2m0014_WYG_094-19b>¶
　洪武元年禮部尚書崔亮奉詔議定内外品官之祖¶
　母及母與子孫同居親弟侄婦女禮服合以本官所¶
　居職品級通用漆紗珠翠慶雲冠本品衫霞帔褙子¶
　縁襈襖裙惟山松特髻子許受封誥敇者用之品官¶
　次妻許用本品珠翠慶雲冠褙子為禮服銷金濶領¶
　長襖長裙為常服¶
士庶妻冠服¶
　洪武三年定制士庶妻首飾用銀鍍金耳環用金珠¶
<pb:KR2m0014_WYG_094-20a>¶
　釧鐲用銀服淺色團衫用紵絲綾羅紬絹五年令民¶
　間婦人禮服惟紫絁不用金繡袍衫止紫緑桃紅及¶
　諸淺淡顔色不許用大紅鴉青黄色帶用藍絹布女¶
　子在室者作三小髻金釵珠頭&KR2254;窄袖褙子凡婢使¶
　高頂髻絹布狹領長襖長裙小婢使雙髻長袖短衣¶
　長裙成化十年禁官民婦女不得僭用渾金衣服寳¶
　石首飾正徳元年令軍民婦女不許用銷金衣服帳¶
　幔寳石首飾鐲釧¶
<pb:KR2m0014_WYG_094-20b>¶
宫中女樂冠服¶
　洪武三年定制凡中宫供奉女樂奉鑾等官妻本色¶
　䯼髻青羅圓領提調女樂黒漆唐巾大紅羅銷金花¶
　圓領鍍金花帶皁鞾歌章女樂黒漆唐巾大紅羅銷¶
　金裙襖胸帶大紅羅帓額青緑羅彩畫雲肩描金牡¶
　丹花皁鞾奏樂女樂服色與歌章同¶
　嘉靖九年祀先蠶定樂女生冠服黒縐紗描金蟬冠¶
　黒絲纓黒素羅銷金葵花胸背大袖女袍黒生絹襯¶
<pb:KR2m0014_WYG_094-21a>¶
　衫錦領塗金束帶白韈黒鞵¶
教坊司樂妓冠服¶
　洪武三年定明角冠皁褙子不許與民妻同教坊司¶
　婦人不許戴冠穿褙子衣服止用明緑桃紅玉色水¶
　紅茶褐色¶
　¶
　¶
　¶
<pb:KR2m0014_WYG_094-21b>¶
　¶
　¶
　¶
　¶
　¶
　¶
　¶
欽定續文獻通考卷九十四¶
