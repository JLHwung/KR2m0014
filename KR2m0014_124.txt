# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:19.988655
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷一百二十四
<pb:KR2m0014_WYG_124-1a>¶
欽定四庫全書¶
欽定續文獻通考卷一百二十四¶
　兵考¶
　　禁衛兵¶
宋寧宗慶元元年十二月詔楚州招到二百六十一人¶
補弩手効用¶
　　(臣/)等謹按効用之名兵志於熙寧後各軍名内不¶
　　載惟召募之制内載紹興十年詔三京路招撫處¶
<pb:KR2m0014_WYG_124-1b>¶
　　置使司招効用軍兵萬人十五年福建安撫莫將¶
　　請以汀漳泉劍四州社戸各募勇健者千人仍以¶
　　効用為名而廩給之制内紹興五年則已有効用¶
　　之名考通考云紹興時荆南所屯則劉琦所招効¶
　　用乾道四年又有殿前司步軍司内官人子弟多¶
　　願投充効用之語慶元三年又有殿司言正額効¶
　　用萬一千五百九十二人之語則此時所招乃以¶
　　補缺額非特置也且此軍當仍屬三衙故亦列之¶
<pb:KR2m0014_WYG_124-2a>¶
　　禁衛門内¶
開禧元年十一月置殿前司神武軍五千人屯揚州¶
十二月増刺馬軍司弩手¶
二年八月以淮東安撫司所招軍為御前强勇軍¶
　　(臣/)等謹按强勇之名見於屯駐大軍條内寧宗嘉¶
　　泰四年六月紀云増廬州强勇軍為千人開禧元¶
　　年三月以淮西安撫司所招軍為强勇軍至二年¶
　　又加以御前之號盖宋時在外屯泊毎多禁軍也¶
<pb:KR2m0014_WYG_124-2b>¶
三年十一月置御前忠鋭軍¶
　　(臣/)等謹按兵志熙寧後侍衛騎軍内有忠鋭之名¶
　　但云熙寧五年廢今考通考於髙宗紹興時有御¶
　　前忠鋭之名綱目言紹興二年置御前忠鋭軍此¶
　　寧宗所置即其餘意想此軍名廢置不常耳¶
嘉定元年揀刺淮西軍二萬六千餘人為御前定武軍¶
三年五月以江陵忠勇軍為御前忠勇軍¶
十二年二月遣殿前司軍八千人防捍江面¶
<pb:KR2m0014_WYG_124-3a>¶
　　端平中禮部尚書魏了翁奏曰臣竊考三衙之制¶
　　盖自髙宗因禁衛單弱命三衙増脩軍政其後又¶
　　以諸將步騎分𨽻三衙孝宗又為䕶聖一軍以寓¶
　　隂相維制之意焉馬步之數通一萬四千七百有¶
　　奇俾蜀帥選西兵之驍鋭者發至在所以充其數¶
　　其慮盖甚逺也司馬暫移建康識者已謂不然其¶
　　殿步二司之卒時遣戌淮以勞苦之然不過維揚¶
　　天長六合而已及時而往及時而代不欲乆虚宿¶
<pb:KR2m0014_WYG_124-3b>¶
　　衛以事邊陲至韓𠈁胄開邊始發三衙禁旅與江¶
　　淮之師有事於宿泗以居衛王居之人而使之長¶
　　征逺戍則自此始乃至近世習為故常戰者不得¶
　　返戍者不得更凡邊頭雜役雖殿步二司不得免¶
　　揆諸事體誠為倒置¶
理宗寳慶元年十一月雪寒給京軍緡錢出戍之家倍¶
之自是祥慶灾異霪雨雪寒咸給¶
紹定元年七月詔諸路州軍僚屬毋私役禁軍帥司時¶
<pb:KR2m0014_WYG_124-4a>¶
加約束違者以聞¶
三年二月臣僚奏乞補禁衛兵額戒内侍私役革賃號¶
修火政以肅宫禁從之¶
　　(臣/)等謹按兵志言寳慶二年知武岡軍吳愈言禁¶
　　衛軍所以重根本威外夷太祖聚天下精兵在京¶
　　者十餘萬州郡亦十餘萬嘉定十五年三衙馬步¶
　　諸軍凡七萬餘缺舊額三萬若以川蜀荆襄兩淮¶
　　屯戍較之奚啻數倍於禁衛宜遵舊制擇州郡禁¶
<pb:KR2m0014_WYG_124-4b>¶
　　兵補禁衛缺州郡缺額帥守招填而此紹定三年¶
　　臣僚之請志中不載特據王圻續通考録之¶
　　又按宋時禁軍選自州郡之驍健聚之京師亦即¶
　　令其分畨出戍於州郡以習勞苦知險要故諸州¶
　　皆有禁軍在京在外營名極多諸軍皆統於殿前¶
　　司與侍衛司二司所統各分騎步所謂三衙軍也¶
　　(通考載石林葉氏曰殿前司與侍衛司馬步軍為/三衙其實兩司而侍衛司都指揮外又置馬步軍)¶
　　(都指揮/使耳)史志載熙寧以後二司所統馬步軍之制¶
<pb:KR2m0014_WYG_124-5a>¶
　　頗詳足與通考相為㕘校今分列於左¶
　　殿前司所統騎軍殿前指揮使内班直散員散指¶
　　揮散都頭散祇候金槍班東西班(東西班本十一/班中興後東五)¶
　　(班西/三班)散直(中興後名招/箭班散直)銀槍班(中興/置)茶酒舊班(中/興)¶
　　(置/)茶酒新班(中興/置)鈞容直(中興時尚有之後廢/  已上為諸班直)捧¶
　　日拱聖(通考/有)吐渾(通考有史志云/中興後屬歩軍)驍騎(通考/有)驍勝¶
　　(史志云熙寧三年廢然通考載寧/建炎時軍防令内尚有此營名)朔(通考/有)龍猛(通/考)¶
　　(有/)神騎(通考/有)步門(通考於中興後無此軍/名下言通考無者倣此)吐渾直¶
<pb:KR2m0014_WYG_124-5b>¶
　　(通考無史志云/中興屬步軍)清朔(通考/有)擒戎(通考/無)驍雄(通考/無)其¶
　　馬軍行司新軍目選鋒(史志云/中興置)神䇿選鋒軍左翼¶
　　軍右翼軍摧鋒軍(通考作/推鋒)逰奕軍前軍右軍中軍¶
　　左軍後軍䕶聖馬步軍(史志云中興置按以上通/考亦有之但云䕶聖踏白)¶
　　(選鋒神奕神勇馬步凡十二軍與史文小異又云/諸軍分控諸州左翼在泉州右翼在贛州推鋒在)¶
　　(循州又有水/軍在明州)其史志中所載熙寧後廢或改𨽻他¶
　　營而通考亦不載者則有諸班直内之外殿直諸¶
　　軍内之歸明渤海飛猛契丹直安慶直三部落共¶
<pb:KR2m0014_WYG_124-6a>¶
　　五軍皆中興後所無也¶
　　殿前司步軍御龍直御龍骨朶子直御龍弓箭直¶
　　御龍弩直(弩直本五班中/興左右班二)天武(通考/有)神勇(通考有/史志云)¶
　　(孝宗初改/為䕶聖軍)廣勇(通考扵中興後無此/軍名下言無者倣此)龍騎(通考/無)雄¶
　　勇(通考/無)廣捷(通考/有)廣徳(通考/有)雄威(通考/有)勝捷威勝¶
　　威捷(建炎/初置)全捷前軍右軍中軍左軍後軍(自勝㨗/以下九)¶
　　(軍並中興後置按通考有/勝㨗威勝無威捷全捷)此外神射宣威二軍熙¶
　　寧時廢通考亦不載¶
<pb:KR2m0014_WYG_124-6b>¶
　　侍衛司騎軍龍衛(本四十四營中興/二十營通考有)驍捷(通考/有)雲¶
　　騎(本十五營中/興七通考有)武騎(本二十一營中/興三通考有)驍武(通考無/按史志)¶
　　(此營分駐北京真定相懐諸州/中興後當無之矣但志無明文)廣鋭(本四十四營/中興二十三)¶
　　(通考/無)雲翼(本五十六營中興/三十三通考無)有馬勁勇(本七營中/興五通考)¶
　　(無/)㕔子(本七營中興四通考於中興後無於中/興前康定時訛作聴予馬此刋刻之誤)無¶
　　敵(通考/無)克勝(通考/有)飛騎(通考/有)威逺(通考/有)克戎(通考/有)¶
　　萬捷(通考/有)雲捷(通考/有)横塞(通考/有)蕃落(通考/無)有馬雄¶
　　畧(本三營中興/二通考無)清澗騎射員僚剰員直前軍右軍¶
<pb:KR2m0014_WYG_124-7a>¶
　　中軍左軍後軍(以上七軍並中興後置清澗騎/射員僚剰員直二營通考無)此¶
　　外員僚直忠猛散員驍鋭歸明神武馬飛捷騎捷¶
　　驍駿忠鋭威邉清塞武清有馬安塞并州騎射崇¶
　　捷崇鋭或扵熙寧時廢或至中興後無通考亦不¶
　　載¶
　　侍衛司步軍神衛(本三十一中興/四十六通考有)虎翼(通考/有)奉節¶
　　(通考無熙按繹史/文疑是  寧時廢)步武(通考/無)武衛(通考/無)雄武(中興/後加)¶
　　(平海字/通考有)神鋭(通考/無)振武(通考/有)新立弩手(通考/無)威猛¶
<pb:KR2m0014_WYG_124-7b>¶
　　(通考/無)雄勝(本三營中興/四通考有)歸恩(通考無營按史志言/左右二  熙寧時以)¶
　　(左第一併右第一後又以第/一改為雄勝疑全改之矣)澄海弩手(中興加水/軍字通考)¶
　　(無/)神虎(通考/無)保捷(本一百三十五營後随時増/損中興後増置一通考無)捉¶
　　生(通考/無)清邉弩手(通考/無)制勝(中興後増/一通考無)定功(通考/無)¶
　　清澗(中興後𨽻騎/軍通考無)平海(通考/無)効忠(通考/無)川効忠(通/考)¶
　　(無/)宣毅(通考無北按保㨗乃陜西軍名宣毅則京/東西河  河東淮南江南兩浙荆湖福建)¶
　　(九路軍名通考於北宋時皆有所謂康定時増置/陜西保捷與王倫叛而東南有宣毅是也於南宋)¶
　　(時皆不載史志云保捷本百三十五營宣毅本百/七十四營二項軍名分駐者最多髙宗紹興十一)¶
<pb:KR2m0014_WYG_124-8a>¶
　　(年和議成宋陜西路止有陜成和鳳四州及商秦/之屬縣上津豐陽天水三縣而已保捷之軍其存)¶
　　(者當無幾宣毅軍所駐之京東西河北河東/亦多為金有惟有京西南路之襄陽一府耳)建安¶
　　(通考/無)威果(通考/無)効順(熙寧時即改/雄武通考無)揀中雄勇(通考/無)¶
　　懷順(通考/無)歸聖(熙寧時即改/雄武通考無)懷恩(通考/無)勇捷(通考/無)¶
　　威武(通考/無)平塞弩手(通考/無)忠勇(通考/無)寧逺(通考/無)忠¶
　　節(通考/無)神威(通考/無)歸逺(通考/無)雄畧(通考/無)招收(通考/無)¶
　　壮勇(通考/無)橋道(通考/有)清塞(通考/無)清衛(通考/無)刀牌手¶
　　(通考/無)勁勇壮武静江(按史志云此三軍舊𨽻廂庫/中興後𨽻侍衛步軍通考皆)¶
<pb:KR2m0014_WYG_124-8b>¶
　　(無/)振華(通考/有)安逺奉先園武寧威勇忠勇雄節必¶
　　勝(通考/無)前軍右軍中軍左軍後軍(自振華以下十/三軍並中興後)¶
　　(立/)此外飛虎來化懷勇威寧建威宣毅床子弩砲¶
　　手順聖揀中懷愛静戎弩手崇武崇威敢勇靖安¶
　　廣固通濟或於熙寧後廢或於中興後無通考亦¶
　　不載¶
　　御前忠佐將校並與建隆以來制同又皇城司有¶
　　親從官親事官入内院子(北宋時/亦有)快行長行(中興/後置)¶
<pb:KR2m0014_WYG_124-9a>¶
　　司圊曹司(中興/置)¶
　　(臣/)等謹按建炎時殿前侍衛司之軍通考言皆髙¶
　　宗所收諸將之部曲也其某軍之在京師與分駐¶
　　外州郡之制詳具史志但志中有書中興之前中¶
　　興之後或創或廢或増或減者亦有初不言廢自¶
　　何時而其制遂止於北宋時者考髙宗紹興十一¶
　　年和議成割唐鄧商秦之地畀金京西割唐鄧二¶
　　州陜西割商秦之半止存上津豐陽天水三縣及¶
<pb:KR2m0014_WYG_124-9b>¶
　　隴西成紀餘地棄和尚方山二原以大散關為界¶
　　於是宋僅有兩浙兩淮江東西湖南北西蜀福建¶
　　廣東西十五路而京西南路止襄陽一府陜西路¶
　　止階成和鳳四州則凡分屯之諸軍其地歸於金¶
　　而軍亦非宋有者多矣通考之多不載當亦因此¶
　　第此等皆禁衛之軍其軍名原非因地而立史志¶
　　中又未明書廢自何年故據史而詳列之如右¶
　　又按兵志於揀選之制門内備載中興後揀閲禁¶
<pb:KR2m0014_WYG_124-10a>¶
　　廂諸軍各等第(其大畧已/見通考)其中軍名極多十之八¶
　　九皆與殿前侍衛二司諸軍相符惟宣武(熙寧後/河北路)¶
　　(廂軍元祐時/在京亦置)宣効(亦屬侍衛步軍司而兵志列在/熙寧後諸路廂軍之後當是在)¶
　　(外而仍以侍/衛司名者也)騎射(河北路/廂軍)寧海(廣南/廂軍)武雄(建炎後/禁廂軍)¶
　　(内/有)澄海(廣南/廂軍)廣節(建炎後/禁廂軍)揀中廣効(建炎後/廂軍)武和¶
　　武肅忠靖(志中三軍皆/與宣効同列)諸軍則其名見於廂軍中¶
　　而又有精朔驍猛奉國三軍名㕘之他處皆無可¶
　　徵宋史繁而多疎毎有不能畫一者¶
<pb:KR2m0014_WYG_124-10b>¶
　　又按兵志言建炎後諸屯駐大軍即神宗時將兵餘意¶
　　故列入將兵後在禁軍門中今亦據史文而備列之¶
　　建炎後諸屯駐大軍武鋒精鋭敢勇鎮淮强勇雄勝武¶
　　定江都振武泰熙振武忠勇逰奕淮隂前軍副司左右¶
　　軍移戍左軍淮東滁州雄勝安淮青平小雄邉淮東泰¶
　　州鎮江左軍淮西廬州强勇前軍强勇右軍武定逰奕¶
　　忠義雄邉全年淮西濠州武定選鋒軍武定後軍使効¶
　　威勝逰擊義士諸軍定逺武定淮西安豐軍武定前軍¶
<pb:KR2m0014_WYG_124-11a>¶
　　武定右軍防城戍軍四色軍淮西無為軍巢縣池司右¶
　　軍淮西黄州雄闗飛虎軍臨安府屯駐諸軍雄節威果¶
　　全捷龍騎歸逺金州駐劄都統司兵成都路安撫副司¶
　　駐劄兵四川大制司帳前飛捷軍利州節制司諸軍金¶
　　州忠義軍閬州節制司諸軍潼川府制帳&KR0191;白軍隆慶¶
　　屯駐逰奕軍潼川安撫司忠定軍䕫州節制司軍興元¶
　　節制軍事利州都統司兵四川制司帳前信義兩軍興¶
　　元都統司屯駐合州軍¶
<pb:KR2m0014_WYG_124-11b>¶
遼御帳親軍¶
　大帳皮室軍太宗選天下精甲以置凡三十萬騎初太¶
　祖以行營為宫選諸部豪健千餘人置為腹心部耶律¶
　隆科以功為右皮室詳衮即此軍也太宗増多至三十¶
　萬有左右北南四皮室軍聖宗統和十二年五月詔北¶
　皮室軍老不任事者免役道宗清寧二年正月詔二農¶
　古部與世預宰相節度使之選者免皮室軍¶
　屬珊軍應天皇后置太祖時宗室盛强分徳哷勒部為¶
<pb:KR2m0014_WYG_124-12a>¶
　二宫衛内虚經營四方未遑鳩集后於居守之際選¶
　蕃漢精鋭二十萬騎為屬珊軍珍美如珊瑚故名¶
宫衛騎軍¶
　太祖以徳哷勒部受禪分本部為五院六院統以皇族¶
　而親衛缺然乃立鄂爾多法裂州縣割户丁以强榦弱¶
　枝詒謀嗣續世建宫衛入則居守出則扈從𦵏則因以¶
　守陵有兵事則丁壯從戎老弱居守五京二州各提轄¶
　司傳檄而集不待調發州縣部族十萬騎軍已立具矣¶
<pb:KR2m0014_WYG_124-12b>¶
　恩意親洽兵甲犀利教練完習簡天下精鋭聚之腹心¶
　之中懷舊者嵗深増新者世盛此軍制之良者也¶
　𢎞義宫本名蘇斡延鄂爾多太祖以腹心之衛置益以¶
　渤海俘錦州戸宫在臨潢府陵在祖州東南正戸八千¶
　丁一萬六千蕃漢轉戸七千丁一萬四千出騎軍六千¶
　　(臣/)等謹按以下各户數丁數計之毎户得二丁營衛¶
　　志備載宫在某地陵在某地者盖因𦵏後即用以守¶
　　陵此兵所屯聚之處也今故據其文而備列之¶
<pb:KR2m0014_WYG_124-13a>¶
　長寧宫本名富僧額鄂爾多應天皇太后以遼州及海濱縣等戸¶
　置官在髙州世宗分屬讓國皇帝宫院(按譲國皇帝陵曰顯/陵在東京道顯州)正¶
　户七千丁一萬四千蕃漢轉户六千丁一萬二千出騎軍五千¶
　永興宫初名沽依鄂爾多後名彀烏尼音鄂爾多太宗以¶
　太祖平渤海俘戸東京懷州雲州懷仁縣澤州深河縣等¶
　户置宫在㳺古河側陵在懷州南正户三千丁六千蕃漢¶
　轉户七千丁一萬四千出騎軍五千¶
　積慶宫本名伊囉斡鄂爾多世宗以文獻皇帝衛從及太¶
<pb:KR2m0014_WYG_124-13b>¶
　祖俘户及雲髙宜等州戸置宫在土河東陵在長寧宫¶
　北(地理志曰穆宗𦵏/世宗於顯陵西)正户五千丁一萬蕃漢轉戸八千¶
　丁一萬六千出騎軍八千¶
　延昌宫本名岱拉哈鄂爾多穆宗以彀烏尼音鄂爾多¶
　户及阻卜俘户咸信韓等州戸置宫在嘉哩山南陵在¶
　京南(按營衛志言陵在京南四字未明晰/穆宗紀云祔𦵏懷陵盖在上京南也)正戸一千丁¶
　二千蕃漢轉戸三千丁六千出騎軍二千¶
　彰愍宫本名嘉們鄂爾多景宗以章肅皇帝侍衛及¶
<pb:KR2m0014_WYG_124-14a>¶
　武安州戸置宫在合魯河陵在祖州南正戸八千丁¶
　一萬六千蕃漢轉戸一萬丁二萬出騎軍一萬¶
　崇徳宫本名沽依鄂爾多承天太后以乾顯雙三州¶
　戸置宫在土河東陵附景宗乾陵正戸六千丁一萬¶
　二千蕃漢轉戸一萬丁二萬出騎軍一萬¶
　興聖宫本名孟古鄂爾多聖宗以彀烏寧伊囉斡富¶
　僧額三鄂爾多戸置宫在紐歡和珍陵在慶州西(按/營)¶
　(衛志言陵寝在慶州之南/安今從地理志作慶州西)正戸一萬丁二萬蕃漢轉¶
<pb:KR2m0014_WYG_124-14b>¶
　戸二萬丁四萬出騎軍五千¶
　延慶宫本名阿敦鄂爾多興宗以諸鄂爾多及饒州¶
　戸置宫在髙州西陵在慶州正戸七千丁一萬四千¶
　蕃漢轉户二萬丁二萬出騎軍一萬¶
　太和官本名阿果鄂爾多道宗以諸鄂爾多御前承¶
　應人及興中府户置宫在好水濼陵在慶州正戸一¶
　萬丁二萬蕃漢轉戸二萬丁四萬出騎軍一萬五千¶
　永昌宫本名阿掄鄂爾多天祚帝以諸鄂爾多御前¶
<pb:KR2m0014_WYG_124-15a>¶
　承應人及春宣州户置正戸八千丁一萬四千(按以/一户)¶
　(二丁計之惟此丁數缺二千疑當作一萬六千但以/後四十萬八千縂數核之則四千字不悮當作戸七)¶
　(千/也)蕃漢轉户一萬丁二萬出騎軍一萬¶
　敦睦宫本名學順得哩本鄂爾多孝文皇太弟宫也¶
　以文獻皇帝承應人及渤海俘建瀋巖三州户置陵¶
　在祖州西南正户三千丁六千蕃漢轉户五千丁一¶
　萬出騎軍五千¶
　文忠王府大丞相晉國王耶律隆運本韓氏以功賜¶
<pb:KR2m0014_WYG_124-15b>¶
　國姓𨽻横帳卒諡文忠無子皇族魏王塔布子頁嚕¶
　及天祚帝子額嚕温繼之擬諸宫例建文忠王府廟¶
　在乾陵側正户五千丁一萬蕃漢轉戸八千丁一萬¶
　六千出騎軍一萬¶
　　右十二宫一府凡丁四十萬八千軍十萬一千¶
　　(臣/)等謹按百官志中軍名甚多北面軍官内所載¶
　　設詳衮司者有左皮室司右皮室司北皮室司南¶
　　皮室司黄皮室軍司(黄皮室/屬國名)屬珊軍司錫里軍司¶
<pb:KR2m0014_WYG_124-16a>¶
　　(皇族之從軍者横/帳三父房屬焉)北王府錫里軍司(五院皇/族屬焉)南王¶
　　府錫里軍司(六院皇/族屬焉)禁軍司(此名都詳衮司/掌禁衛諸軍)各部¶
　　族司(各部族/子弟軍)郎君軍司(著帳郎/君之軍)伊喇軍司(走卒/也)旗¶
　　鼔伊喇司千伊喇司猛伊喇司摩哩軍司礟首軍¶
　　司弩手軍司鐵林軍司大鷹軍司鷹軍司鶻軍司¶
　　(大小鶻軍即/二室韋軍號)鳳軍司龍軍司飛龍軍司虎軍司熊¶
　　軍司後改神軍司(聖宗紀統和八年改/南京熊軍為神軍)左鐵鷂子¶
　　軍司右鐵鷂子軍司龍衛軍司威勝軍司天雲軍¶
<pb:KR2m0014_WYG_124-16b>¶
　　司特滿軍司敵烈軍司達喇皮室司和尼溪軍司¶
　　聶哷奚軍司渤海軍司鈕祜禄司奚王南尅軍司¶
　　(諸帳並有尅官為/長餘同詳衮司)奚王北尅軍司國舅帳尅軍三¶
　　尅軍丕勒貝尅軍九尅軍(皆各有/詳衮同)十二軍乣軍(諸/乣)¶
　　(並有司徒餘/同詳衮司)各官分乣軍約尼乣軍各部族乣軍¶
　　羣牧二乣軍(皆有詳/衮司)怨軍八營司(按天祚帝天慶/六年命秦晉王)¶
　　(淳募遼東飢民得二萬餘人謂之怨軍置八營募/自宜州者曰前宜營後宜營自錦州者曰前錦營)¶
　　(後錦營自乾州者曰乾營自顯州者曰顯營又有/乾顯大營巖州營保大元年東南路怨軍作亂尋)¶
<pb:KR2m0014_WYG_124-17a>¶
　　(就招安乃選二千人為四營餘六千人充燕雲平/三路禁軍及淳僭位改為常勝軍本天祚帝紀參)¶
　　(契丹/國志)其南面朝官内諸衛軍則有親衛勲衛翊衛¶
　　左右衛左右驍衛左右武衛左右威衛左右領軍¶
　　衛左右金吾衛左右監門衛左右千牛衛左右羽¶
　　林軍左右龍虎軍左右神武軍左右神䇿軍左右¶
　　神威軍南面軍官内則有侍衛親軍侍衛控鶴侍¶
　　衛漢軍又有四軍兵馬都指揮官名當即侍衛馬¶
　　步二軍與控鶴漢軍為四軍也歸聖軍(聖宗紀統/和六年以)¶
<pb:KR2m0014_WYG_124-17b>¶
　　(宋降軍分置七指揮號歸聖軍歸聖軍有左右二/廂指揮又有第一左右廂至第七左右廂各指揮)¶
　　宣力軍(聖宗紀統和九年又選宋/降卒五百置為宣力軍)四捷軍天聖軍¶
　　以上凡北面諸軍皆宫帳部族之軍南面諸軍則¶
　　自太祖以來攻掠五代宋境得其人則㕘用之且¶
　　亦倣唐宋諸官之名而立之者也¶
　　又按有所謂硬軍者天祚帝紀天慶五年用兵女¶
　　直以圍場使安巴頁嚕張嘉努為中軍都統等官¶
　　精兵五萬為先鋒餘分五部為正軍貴族子弟千¶
<pb:KR2m0014_WYG_124-18a>¶
　　人為硬軍扈衛百司為䕶衛軍是也硬軍疑即逺¶
　　探攔子軍¶
金海陵貞元元年立侍衛親軍司¶
　禁軍之制本於哈濟穆昆哈濟者言親軍也以近親¶
　所領故以名焉海陵貞元元年遷都更以太祖遼王¶
　宗斡秦王宗翰之軍為哈濟明安謂之侍衛親軍故¶
　立侍衛親軍司以統之舊常選諸軍之材武者為䕶¶
　駕軍海陵又名上京龍翔軍為神勇軍正隆二年將¶
<pb:KR2m0014_WYG_124-18b>¶
　南伐乃罷歸使就遷調後於侍衛親軍四明安内(舊/止)¶
　(曰太祖遼王秦王明安凡三今曰/四明安未詳豈太祖有兩明安耶)選三十以上千六¶
　百人騎兵曰龍翔步兵曰虎步以備宿衛¶
　　温都布拉傳曰海陵天徳初命宿直將軍温都布¶
　　拉往海蘭路選可充䕶衛者¶
正隆五年罷親軍司置左右驍衛¶
　時既罷親軍司以所掌付大興府置左右驍衛所謂¶
　從駕軍也騎兵置都副指揮使𨽻㸃騐司步軍置都¶
<pb:KR2m0014_WYG_124-19a>¶
　副指揮使𨽻宣徽院¶
世宗大定八年二月詔䕶衛親軍百人長五十人長非¶
直日不得帶刀入宫¶
　時親軍百人長完顔額森博勒非禁直日帶刀入宫¶
　夜入左蔵庫殺都監郭良臣盗取金珠故有是詔¶
　　(臣/)等謹按伊喇道傳事在五年今從紀作八年二¶
　　月¶
十二年十二月詔遣官及䕶衛二十人分路選年二十¶
<pb:KR2m0014_WYG_124-19b>¶
以上四十以下有門第才行及善射者充䕶衛不得過¶
百人¶
　　(臣/)等謹按先是八年選侍衛親軍帝聞軍中多不¶
　　能弓矢詔使習射事載赫舍哩良弼傳十年三月¶
　　命䕶衛中善射者押賜宋使射弓宴宋使中多押¶
　　宴者中甚少事載世宗紀至是乃有是詔¶
十七年三月改防城軍為武衛軍掌京師巡捕¶
二十二年上京設軍守衛¶
<pb:KR2m0014_WYG_124-20a>¶
　尚書省奏上京既設提舉司亦當設軍守衛帝曰可¶
　設四百五十馬一百二十分三畨更代異時朕至上¶
　京即作兩畨巡警限以半年交替人日給錢五十米¶
　一升半馬給芻粟明安穆昆官可差年四十上下者¶
　軍士並取三十以上者充¶
　　(臣/)等謹按志於三十以上者充下即書章宗承安¶
　　四年増為五千又増至六千此與守衛軍世宗所¶
　　定四百五十數甚懸殊自當遙接大定二十二年¶
<pb:KR2m0014_WYG_124-20b>¶
　　省親軍為三千五百而言之故紀於承安四年尚¶
　　書省又奏減親軍額也但志文甚欠明晰¶
二十五年十月尚書省奏親軍數多宜稍減損詔定額¶
為三千¶
　　(臣/)等謹按志載大定初親軍置四千人二十二年¶
　　省親軍為三千五百至是年又省為三千之制見¶
　　於紀文而志失載¶
章帝明昌元年三月勅㸃檢司諸試䕶衛人須身形及¶
<pb:KR2m0014_WYG_124-21a>¶
格若功臣子孫善射出衆雖不及格亦令入見¶
承安四年十一月定䕶衛改充奉御格¶
十二月定親軍及承應人退閒遷賞格¶
　　(臣/)等謹按承安時又増弩手千人凡選弩手之制¶
　　先以營造尺度杖其長六尺立之謂之等杖取身¶
　　與杖等能踏弩至三石鋪弦解索登踏閑習射六¶
　　箭皆上垜内二箭中貼者又選親軍取身長五尺¶
　　五寸善騎射者明安穆昆以名上兵部移㸃檢司¶
<pb:KR2m0014_WYG_124-21b>¶
　　宣徽院試補之又設䕶衛二百人近侍之執兵仗¶
　　者也取五品至七品官子孫及宗室并親軍諸局¶
　　分承應人身長五尺六寸者選試補之又設控鶴¶
　　二百人皆以備出入者也¶
泰和三年六月詔㸃檢司諸親軍所設教授及受業人¶
若干其為教何法通大義者幾人各具以聞¶
　　(臣/)等謹按梁肅傳載大定時肅奏漢之羽林皆通¶
　　孝經今之親軍即漢之羽林也臣乞毎百户賜孝¶
<pb:KR2m0014_WYG_124-22a>¶
　　經一部使之教讀庶知臣子之道其出職也可知¶
　　政事世宗善之詔與䕶衛俱賜焉志載章宗明昌¶
　　間令明安穆昆舉進士試以䇿論及射以定其科¶
　　甲髙下至是又有此詔及四年十月紀又載詔親¶
　　軍三十五以上令習孝經論語是時又制武舉具¶
　　詳選舉志¶
衛紹王大安三年十一月僉中都在城軍¶
宣宗貞祐四年八月選陜西騎兵二千増京畿之衛¶
<pb:KR2m0014_WYG_124-22b>¶
十一月罷在京防城民軍¶
興定二年八月勅親軍百户以下授職待缺者給本俸¶
仍充役俟當赴任遣之¶
四年八月定選補親軍法¶
九月詔遣官於河南陜西選親軍¶
五年四月詔親軍中武舉第而授職需次者仍執舊役¶
廪給循常缺至發遣¶
元光元年六月制諸監官及八品以下職事丁憂待缺¶
<pb:KR2m0014_WYG_124-23a>¶
任滿遙授者試補侍衛親軍¶
八月増定蔵匿逃亡親軍罪及告捕賞格¶
哀宗正大六年選試陜西歸順人得軍二千藝優者充¶
忠孝軍餘充和爾和軍¶
　初河朔諸路歸五人&KR0662;送樞宻院月給三倍他軍授¶
　以官馬得千餘人嵗時犒燕名曰忠孝軍迄於天興¶
　至七千又以歸正人過多乃係於忠孝籍中别為一¶
　軍減忠孝所給之半不能射者令閱習一再月然後¶
<pb:KR2m0014_WYG_124-23b>¶
　試補忠孝軍是所謂和爾和軍也¶
天興元年二月(是年本正大九年正月改/元開興四月又改天興)括京城民軍¶
二十萬分𨽻諸帥四月再僉民兵為守禦備七月又僉¶
民兵二年十二月盡籍民丁防守¶
　　博索傳曰時元兵攻京城在城諸軍不滿四萬京¶
　　城周百二十里人守一乳口尚不能遍故議避遷¶
　　之民充軍又召在京軍官於上清宫平日防城得¶
　　功者如内族安春達呼爾劉伯綱等皆隨召而出¶
<pb:KR2m0014_WYG_124-24a>¶
　　截長補短假借而用得百餘人又集京東西&KR0403;河¶
　　舊屯兩都尉及衛州已起義軍通建威得四萬人¶
　　益以丁壮六萬分置四城毎面别選一千名飛虎¶
　　軍以専救應然亦不能軍矣¶
　　(臣/)等謹按義軍又名忠義軍就中又選為飛虎軍¶
　　志言忠孝軍馬軍親衛軍及都尉十三四軍外招¶
　　集義軍名曰忠義要皆燕趙亡命終不可制異時¶
　　擅殺元使以速金亡者即此曹也¶
<pb:KR2m0014_WYG_124-24b>¶
九月詔減親衛軍¶
　　(臣/)等謹按志稱正大時改立馬軍後又以所選未¶
　　精必加閱試取武藝如忠孝軍者得五千人餘罷¶
　　歸為步軍凡進征忠孝居前馬軍次之又言一日¶
　　布列教場忠孝軍七千馬軍五千京師所屯建威¶
　　都尉軍萬人内族九住所統親衛軍三千及阿排¶
　　所統四千則知馬軍在親衛軍之外也¶
欽定續文獻通考巻一百二十四¶
