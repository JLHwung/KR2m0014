# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:21.958287
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷二百一
<pb:KR2m0014_WYG_201-1a>¶
欽定四庫全書¶
欽定續文獻通考卷二百一¶
　帝系考¶
　　后妃¶
宋理宗皇后謝氏諱道清天台人寳慶三年冊為后(餘/見)¶
(皇太/后門)¶
度宗皇后全氏㑹稽人咸淳三年冊為后(餘見皇/太后門)¶
淑妃楊氏端宗之生母咸淳三年冊封(餘見皇/太后門)¶
<pb:KR2m0014_WYG_201-1b>¶
　　(臣/)等謹按馬端臨考載至寧宗后韓氏妃楊氏而¶
　　止(楊氏今詳見/皇太后門)今考宋史后妃傳寧宗有曹美人¶
　　理宗有賈貴妃(生周漢/國公主)閻貴妃度宗有帝昺之母¶
　　俞脩容史皆無傳不可詳考¶
遼太祖淳欽皇后蕭氏(本為舒/嚕氏)諱平小字鄂爾多其先¶
回鶻人後為契丹右大部人后父曰淵神册元年冊號¶
應天大明地皇后太祖崩稱制攝軍國事(餘詳見皇/太后門)¶
　　契丹國志曰太祖之崩后屢欲與身殉諸子泣后¶
<pb:KR2m0014_WYG_201-2a>¶
　　惟截其右腕置柩中朝野號為斷腕太后¶
　　遼史后妃傳曰遼因突厥稱皇后曰哈屯國語謂¶
　　之多爾吉尊稱曰納額黙盖以配后土而母之云¶
　　后族唯伊蘇濟勒巴哩氏而世任其國事太祖慕¶
　　漢髙皇帝故耶律儼稱劉氏以伊蘇濟勒巴哩比¶
　　蕭相國遂為蕭氏¶
　　外戚表曰契丹外戚其先曰二舒敏氏曰巴哩曰¶
　　伊蘇濟勒至太祖娶舒嚕氏舒嚕本囬鶻諾蘇之¶
<pb:KR2m0014_WYG_201-2b>¶
　　後大同元年以外戚小漢為汴州節度使賜姓曰¶
　　蕭翰以從中國之俗(國語解曰又有以漢字書曰/蕭以契丹字書曰紓穆嚕)¶
　　由是巴哩伊蘇濟勒舒嚕三族皆為蕭姓巴哩二¶
　　房曰大父少父伊蘇濟勒亦二房曰大翁小翁世¶
　　宗以國舅塔喇噶為國舅别部聖宗合巴哩伊蘇¶
　　濟勒二國舅帳為一與别部為二¶
　　(臣/)等謹按遼史后妃傳肅祖后諡昭烈懿祖后諡¶
　　莊敬元祖后諡簡獻徳祖后諡宣簡皆蕭氏宣簡¶
<pb:KR2m0014_WYG_201-3a>¶
　　后見皇太后門肅懿元徳四祖帝號歴年内所不¶
　　載不應獨於后妃直從其最初而書之也故斷自¶
　　太祖后始¶
太宗靖安皇后蕭氏小字温淳欽皇后弟舒嚕之女初¶
納為妃生穆宗太宗即位立為皇后天顯十年崩(太宗/本紀)¶
(云皇后崩於行在/時太宗自將南伐)諡彰徳重熈中更謚靖安¶
　　王圻續通考曰按太宗天顯八年七月行納后禮¶
　　此時靖安后猶在不知所納何人將紀載有誤也¶
<pb:KR2m0014_WYG_201-3b>¶
　　按契丹國志曰后涿州人為遼興節度使蕭延思¶
　　之女太宗崩於鎮城后時在國後崩與帝合葬所¶
　　載與正史殊異惟生穆宗同則又非别是一后也¶
　　附録備考¶
世宗懐節皇后蕭氏小字蘇克濟淳欽皇后弟阿固齊¶
之女帝為永康王時納之生景宗天禄四年立為皇后¶
五年察克作亂弑太后及帝后乗歩輦直詣察克請畢¶
收殮明日遇害諡曰孝烈重熈中更諡懐節¶
<pb:KR2m0014_WYG_201-4a>¶
妃甄氏後唐宫人世宗從太宗南征得之即位後立為¶
皇后察克作亂遇害¶
　　(臣/)等謹按甄氏曽為皇后傳文書之矣考世宗本¶
　　紀天禄四年册皇后蕭氏明年九月即遇弑無册¶
　　甄氏為后之文疑皇后二字當為某妃字之訛又¶
　　考契丹國志世宗朝止載甄皇后一人甄后生六¶
　　子長曰明紀(史作/明扆)後為景帝世宗既登位册為皇¶
　　后則又似甄氏實嘗為后矣考正史景宗乃懐節¶
<pb:KR2m0014_WYG_201-4b>¶
　　皇后所生非甄氏所生皇子表甄氏生一子扎穆¶
　　字呼喇濟非景宗與志大異今附録之以備考¶
穆宗皇后蕭氏内供奉翰林承㫖知璠之女帝居藩納¶
為妃後正位中宫¶
景宗睿知皇后蕭氏諱綽小字燕燕北府宰相思温之¶
女初選為貴妃尋册為皇后生聖宗(餘詳皇/太后門)¶
　　契丹國志曰景宗后燕燕侍中守尚書蕭守真之¶
　　女(志言以后父封魏王績/綱目又以守真為守興)或云北宰相思温之女¶
<pb:KR2m0014_WYG_201-5a>¶
　　按聖宗紀統和四年六月皇太妃諸王公主迎上¶
　　嶺表九月皇太妃以上納后進衣服駞馬以助㑹¶
　　親十二年詔皇太妃領西北路烏爾古等部兵(據/蕭)¶
　　(達林傳因夏人/梗邉故討之)十五年皇太妃獻西邉㨗二十四¶
　　年幽皇太妃呼紐於懐州二十五年賜死幽所皇¶
　　太妃據名而論當是景宗之妃也后妃傳不載故¶
　　其姓氏事蹟莫得而詳焉又聖宗紀統和元年趙¶
　　妃進助山陵費趙妃亦無可考¶
<pb:KR2m0014_WYG_201-5b>¶
聖宗仁徳皇后蕭氏小字菩薩格睿知皇后弟烏延之¶
女㓜選入掖庭統和十九年册為齊天皇后生二子皆¶
早卒開泰五年宫人訥木錦生興宗后養為子聖宗崩¶
納木錦自立為皇太后遷后上京尋誣以罪弑之¶
　　后妃傳曰后養興宗如己出納木錦以興宗侍之¶
　　謹不悦聖宗崩䕶衛馮嘉努吉遜等希㫖誣告北¶
　　府宰相蕭珠卜國舅蕭必塔謀逆詔令鞫治連及¶
　　后興宗聞之曰皇后侍先帝四十年撫育渺躬當¶
<pb:KR2m0014_WYG_201-6a>¶
　　為太后今不果反罪之可乎訥木錦不從遷於上¶
　　京車駕春蒐訥木錦慮帝懐鞠育思遣人加害¶
元妃蕭氏小字訥木錦淳欽皇后弟阿固齊五世孫生¶
興宗(餘詳皇/太后門)¶
　　契丹國志曰后父托果追封陳王(與史/異)¶
　　(臣/)等謹按后妃傳止載聖宗仁徳欽哀二后欽哀¶
　　於興宗即位時由元妃尊為皇太后當聖宗時並¶
　　未册為后也聖宗紀統和四年九月納皇后蕭氏¶
<pb:KR2m0014_WYG_201-6b>¶
　　十九年三月皇后蕭氏以罪降為貴妃(公主表於/聖宗女有)¶
　　(云貴妃生者不言/何氏豈即此耶)五月册蕭氏為齊天皇后是齊¶
　　天之前以罪降妃者别是一后而傳中無有不¶
　　可考又聖宗紀開泰旦年正月以馬氏為麗儀耿¶
　　氏淑儀尚寢白氏昭儀尚服李氏順儀尚功艾氏¶
　　芳儀孫氏和儀則宫中女官之制極為詳僃馬氏¶
　　白氏李氏艾氏皆生女見公主表亦不可得而詳¶
　　考矣¶
<pb:KR2m0014_WYG_201-7a>¶
興宗仁懿皇后蕭氏小字塔拉欽哀皇后弟大丞相孝¶
穆之長女(契丹圖志/曰應州人)帝即位入宫生道宗重熈四年立¶
為后二十三年號貞懿慈和文惠孝敬廣愛崇聖皇后¶
(餘詳皇/太后門)¶
貴妃蕭氏小字繖察駙馬都尉必魯之女興宗即位立¶
為皇后重熈初以罪降為貴妃¶
　　(臣/)等謹按聖宗紀太平八年十一月諸族僃㑹親¶
　　帳十二月皇太子納妃蕭氏當即貴妃也興宗紀¶
<pb:KR2m0014_WYG_201-7b>¶
　　景福元年七月謁神主帳時阿爾威蕭氏始入宫¶
　　亦命拜之當是仁懿后也據傳文應是初立繖察¶
　　為后重熈初降貶乃於重熈四年更立仁懿為后¶
　　耳然本紀於重熈三年以前亦不載立后事¶
道宗宣懿皇后蕭氏小字觀音欽哀皇后弟樞密使惠¶
之女重熈中納為妃帝即位冊為皇后清寧二年十一¶
月上尊號曰懿徳皇后生太子濬太康元年十一月被¶
誣賜死天祚帝乾統初追諡宣懿¶
<pb:KR2m0014_WYG_201-8a>¶
　　后妃傳曰后好音樂伶官趙惟一侍左右宫婢单¶
　　登教坊朱頂鶴誣后與惟一私詔耶律伊蘇與張¶
　　孝傑劾状因而實之族誅惟一賜后自盡¶
　　契丹國志曰道宗后平州人贈同平章事蕭顯然¶
　　女生庫濟是為秦王名元吉道宗登位后正位宫¶
　　中魯王宗元之亂(即皇太叔重元清寧元/年與其子尼嚕古謀叛)道宗與¶
　　同射獵(本紀是年七/月如太子山)内外震恐未知音耗后勒兵¶
　　鎮帖中外甚有聲稱後崩¶
<pb:KR2m0014_WYG_201-8b>¶
　　(臣/)等謹按契丹國志所載后事與正史迥不相同¶
　　考道宗止一子即太子濬並無秦王元吉其人者¶
　　正史云天祚為太子濬子志云天祚為秦王元吉¶
　　子以一人而位號與名字之不同如是殊不可解¶
惠妃蕭氏小字塔斯駙馬都尉錫黙之妺太康二年選¶
入掖庭册為后八年降惠妃後貶為庶人幽於宜州天¶
祚帝天慶六年召還封太皇太妃後二年奔黒頂山卒¶
　　后妃傳曰妃因伊蘇譽之立為后居數嵗未見皇¶
<pb:KR2m0014_WYG_201-9a>¶
　　嗣后妺額特埒先嫁伊蘇子蘇頁后以宜子言於¶
　　帝離婚納宫中八年皇孫延禧封梁王(㨿本紀/是六年)降¶
　　為妃(本紀亦/在八年)徙乾陵額特埒還其家頃之其母燕¶
　　國夫人厭魅梁王伏誅貶庶人¶
　　(臣/)等謹按道宗紀太康二年六月冊皇后蕭氏封¶
　　其父祗侯郎君必埒哩為趙王叔西北路招討使¶
　　額哩頁遼西郡王漢人行宫都部署駙馬都尉錫¶
　　黙桞城郡王則后為錫黙姪女傳作妺所載不同¶
<pb:KR2m0014_WYG_201-9b>¶
　　又按后妃傳似降妃不乆即有厭魅事而貶庶人¶
　　也考大安二年書惠妃母燕國夫人錫庫以厭魅¶
　　事覺伏誅是年距太康八年已四年矣終道宗世¶
　　本紀無貶為庶人之文直至天祚帝紀乾統二年¶
　　始書降惠妃為庶人紀傳孰是孰非無由訂正矣¶
天祚帝皇后蕭氏小字圖魯拉大安三年入宫尋封燕¶
國王妃乾統初册為皇后女直亂從天祚西狩以疾崩¶
　　(臣/)等謹按契丹國志曰濵海王后蕭氏平州人節¶
<pb:KR2m0014_WYG_201-10a>¶
　　度使蕭和拉之女山金司之禍后并被擒納罕納¶
　　為次室其後耶律伊都雲中兵起烏克紳誅伊都¶
　　并及於后所言與正史異¶
徳妃蕭氏小字錫衮壽隆二年入宫封燕國王妃生子¶
塔魯乾統三年改徳妃以柴冊禮封塔魯為燕國王加¶
妃號賛翼王薨以哀戚卒¶
文妃蕭氏小字色色國舅大父房之女(契丹國志作/渤海大氏人)乾¶
統三年立為文妃生晉王額嚕温以柴冊加號承翼保¶
<pb:KR2m0014_WYG_201-10b>¶
大元年誣以謀立皇子晉王事賜死¶
元妃蕭氏小字貴格燕國妃之妹冊為元妃從天祚西¶
狩以疾終¶
　　(臣/)等謹按天祚帝長子趙王母趙昭容史無傳不¶
　　可考¶
　　又按義宗順宗之妃皆追尊為皇后順宗妃蕭氏¶
　　於天祚帝乾統初追尊為貞順皇后義宗端順后¶
　　已附見皇太后門¶
<pb:KR2m0014_WYG_201-11a>¶
　　后妃傳論曰遼以鞍馬為家后妃徃徃長於射御¶
　　軍旅田獵未嘗不從如應天之奮擊室韋(太祖嘗/渡磧擊)¶
　　(黨項黄頭臭泊二室韋乗虚/襲之后知勒兵以待大破之)承天之御戎澶淵(聖/宗)¶
　　(時澶淵之役承天太皇后親御戎/車指麾三軍賞罰信明将士用命)仁懿之親破重¶
　　元(道宗時太叔重元與其子尼嚕/古謀反太后親督衛士擒之)古所未有亦其¶
　　俗也靖安無毁無譽齊天巧思乃奢侈之漸(嘗以/草莛)¶
　　(為殿式宻付有司令造清風天祥八方三殿既成/益寵異所乗車置龍首鴟尾餙以黄金又造九龍)¶
　　(輅諸子車以白金/為浮圖各有巧思)宣懿度曲知音豈致誣衊之階¶
<pb:KR2m0014_WYG_201-11b>¶
　　乎文妃能歌詩諷諌而謂謀私其子非矣若簡憲¶
　　之艱危保孤(元祖為朗徳所害后婺居恐不免命/四子往依隣家乃獲安太祖生后以)¶
　　(骨相異常懼有隂/圖害者鞫之别帳)懐節之從容就義雖烈丈夫何¶
　　以過之欽哀狠桀賊殺嫡后而興宗不能防閑其¶
　　母惜哉¶
　　(臣/)等謹按遼代后妃凡有傳者皆已載入考皇子¶
　表太祖四子宫人蕭氏生其二太宗五子宫人蕭¶
　　氏生其三聖宗六子布威氏生其二姜氏生其一¶
<pb:KR2m0014_WYG_201-12a>¶
　　公主表景宗女有渤海妃生者聖宗女有止言貴¶
　　妃生者不言何氏又有云蕭氏生二女蕭氏為國¶
　　舅伊勒希巴房之女不言封號又有白氏李氏艾¶
　　氏皆生女當即開泰二年封昭儀順儀芳儀者也¶
　　又景宗本紀保寧三年四月世宗妃卓琳及普格¶
　　以厭魅賜死以上諸妃皆無傳不可考故類誌於¶
　　此使不全冺没云¶
　　又按契丹國志止載太祖舒嚕皇后太宗蕭皇后¶
<pb:KR2m0014_WYG_201-12b>¶
　　世宗甄皇后穆宗蕭皇后景宗蕭皇后聖宗蕭皇¶
　　后興宗蕭皇后道宗蕭皇后濵海王蕭皇后文妃¶
　　共十人較正史少其半與正史相叅多有異同雖¶
　　纂述自當以正史為㨿然綱目所載遼諸帝事往¶
　　往採葉氏書為多則其書未可盡廢也今一以正¶
　史為主而附載其同異以俟恭檢焉¶
金太祖聖穆皇后唐古氏熈宗天㑹十三年追諡¶
　金史后妃傳曰金代后不娶庶族甥舅之家有周¶
<pb:KR2m0014_WYG_201-13a>¶
　　姫齊姜之義國初諸妃皆無位號熈宗始有貴妃¶
　　賢妃徳妃之號海陵滛嬖後宫寖多大定後宮簡¶
　　少明昌以後大僃内官制度諸妃視正一品比三¶
　　夫人昭儀昭容昭媛修儀修容修媛充儀充容充¶
　　媛視正二品比九嬪媫妤九人視正三品羙人九¶
　　人視正四品才人九人視正五品比二十七世婦¶
　　寳林二十七人視正六品御女二十七人視正七¶
　　品采女二十七人視正八品比八十一御妻又有¶
<pb:KR2m0014_WYG_201-13b>¶
　　尚宮尚儀尚服尚食尚寝尚功皆内官也¶
光懿皇后費摩氏熈宗天㑹十三年追諡¶
欽憲皇后赫舍哩氏(餘見太皇/太后門)¶
宣獻皇后布薩氏睿宗母也熈宗天㑹十三年追冊徳¶
妃世宗大定元年追諡¶
崇妃蕭氏熈宗時封貴妃海陵天徳二年正月封元妃¶
是月尊封太妃誣以隠惡殺之世宗大定十九年追封¶
崇妃¶
<pb:KR2m0014_WYG_201-14a>¶
　　后妃傳曰海陵母大氏事蕭氏甚謹海陵簒立尊¶
　　大氏為皇太后毎有宴集太妃坐上坐大氏執婦¶
　　禮海陵積不能平及殺宗義等誣太妃以隠惡殺¶
　　之并殺所生子任王威赫大定十九年欲復太妃¶
　　舊號下禮官議言前代稱太妃者皆以子貴古者¶
　　入稱后繋夫在朝稱太繫子與今蕭妃事不同恐¶
　　不得稱太止當追封妃號從之¶
　　(臣/)等謹按崇妃蕭氏傳云熈宗時封貴妃考熈宗¶
<pb:KR2m0014_WYG_201-14b>¶
　　紀不載追封崇妃世宗紀文亦不載皆作史者畧之耳¶
　　又按金始祖明懿皇后(完顔部人年六/十餘始嫁世祖)徳帝¶
　　思皇后安帝節皇后獻祖恭靖皇后昭祖威順皇¶
　　后圖克坦氏景祖昭肅皇后唐古氏世祖簡翼皇¶
　　后納喇氏肅宗宣靖皇后富察氏穆宗貞惠皇后¶
　　烏庫哩氏康宗敬僖皇后唐古氏史皆有傳今准¶
　　遼代例斷自太祖時始¶
太宗欽仁皇后唐古氏(餘見皇/太后門)¶
<pb:KR2m0014_WYG_201-15a>¶
熈宗悼平皇后費摩氏初封貴妃天眷元年立為皇后¶
皇統元年冊為慈明恭孝順徳皇后九年殺之海陵簒¶
立追諡為悼皇后大定間加諡悼平¶
　　后妃傳曰后干預政事熈宗内不能平乆之積怒¶
　　遂殺后而納胙王常勝妃薩茂入宫繼又殺徳妃¶
　　烏庫哩氏妃𤓰爾佳氏張氏費摩氏熈宗遇弑海¶
　　陵欲收人心以后死無罪故追諡之¶
廢帝海陵后圖克坦氏初為岐國妃天徳二年封惠妃¶
<pb:KR2m0014_WYG_201-15b>¶
尋立為皇后海陵遇害歸父母家大定十年卒¶
　　后妃傳曰正隆六年海陵幸南京僃法駕與后及¶
　　太子光英共載而入海陵伐宋后與光英居守海¶
　　陵遇害圖們額哩頁殺光英於汴后至中都居於¶
　　海陵母大氏故宫頃之世宗憐其無依詔歸父母¶
　　家於上京嵗賜錢二千貫奴婢皆給官廪¶
元妃大氏初封貴妃進惠妃貞元二年進姝妃正隆二¶
年進元妃¶
<pb:KR2m0014_WYG_201-16a>¶
宸妃蕭氏初封昭容天徳二年封淑妃貞元二年進宸¶
妃¶
麗妃耶律氏初封修容天徳四年進昭媛貞元元年進¶
昭儀三年進麗妃¶
　　后妃傳曰海陵即位之初後宫止此三人尊卑之¶
　　叙等威之辨若有可觀者及其侈心既萌滛肆蠱¶
　　惑不可復振後宫諸妃十二位又有昭儀至充媛¶
　　九位媫妤羙人才人三位殿直最下其他不可舉¶
<pb:KR2m0014_WYG_201-16b>¶
　　數¶
　　(臣/)等謹按海陵諸嬖如昭妃富察氏等后妃傳中¶
　　詳載之今亦約載於左其不與諸代后妃同列者¶
　　以滛寵溺惑皆多中冓之言固不得與正名定位¶
　　之人連類而並觀也¶
　　昭妃阿里庫姓富察氏初嫁宗盤子阿固岱阿固¶
　　岱誅再嫁宗室囊嘉特囊嘉特死及海陵簒位以¶
　　婚禮納之封賢妃再封昭妃後縊殺之¶
<pb:KR2m0014_WYG_201-17a>¶
　　貴妃定格姓唐古氏崇義節度使烏逹之妻海陵¶
　　令定格縊殺烏達而納之貞元二年封貴妃後以¶
　　取所私家奴閻乞兒入宫縊死¶
　　麗妃實格者定格之妺秘書監文之妻海陵納之¶
　　封修容貞元三年進昭儀正隆元年進柔妃二年¶
　　進麗妃¶
　　柔妃宻哷姓耶律氏天徳二年使禮部侍郎蕭拱¶
　　取之於汴初封充媛後封柔妃¶
<pb:KR2m0014_WYG_201-17b>¶
　　昭妃阿蘭海陵叔曹國王宗敏妻也殺宗敏而納¶
　　之封昭妃後令出宫¶
　　修儀髙氏秉徳弟嘉哩妻也海陵殺諸宗室釋其¶
　　婦女宗本子薩爾拉妻宗固子呼喇勒妻和色哩¶
　　妻及嘉哩妻皆納之未幾髙氏封修儀後遣還父¶
　　母家¶
　　昭媛扎巴姓耶律氏嘗許嫁奚人蕭唐古特海陵¶
　　納之封昭媛後以事誅¶
<pb:KR2m0014_WYG_201-18a>¶
　　(臣/)等謹按以上所述雖皆滛嬖然猶實有封號其¶
　　他宗室戚屬肆意滛亂史中已詳載之兹不縷述¶
世宗昭徳皇后烏凌阿氏世宗在濟南海陵召后来中¶
都行至良鄉自殺大定二年追冊昭徳皇后章宗時改¶
諡明徳¶
　　后妃傳曰海陵召后時后念若身死濟南海陵必¶
　　殺世宗惟奉詔去濟南而死世宗可以免謂世宗¶
　　曰我當自勉不可累大王也行至良鄉從者防之¶
<pb:KR2m0014_WYG_201-18b>¶
　　稍緩后得間即自殺¶
元妃張氏世宗納為次室早卒大定二年追封宸妃進¶
惠妃十九年進元妃¶
元妃李氏南陽郡李石女大定元年封賢妃二年進貴¶
妃七年進元妃世宗感念昭徳皇后不復立后元妃下¶
皇后一等在諸妃上大定二十一年薨衛紹王即位追¶
諡光獻皇后貞祐三年削皇后號¶
　　(臣/)等謹按后妃傳元妃陪葬昭徳皇后坤厚陵所¶
<pb:KR2m0014_WYG_201-19a>¶
　　與俱者尚有賢妃舒穆嚕氏徳妃圖克坦氏柔妃¶
　　大氏又豫王允成之母早卒上命為元妃養子豫¶
　　王之母則昭儀梁氏也史皆無傳不可考¶
章宗欽懐皇后富察氏上京路和碩河人大定二十三¶
年章宗為金源郡王僃禮納之後進封妃帝即位遂加¶
追冊¶
元妃李氏實勒其家㣲賤以監户女子入宫明昌四年¶
封昭容明年進淑妃後進元妃章宗崩衛紹王即位以¶
<pb:KR2m0014_WYG_201-19b>¶
事賜自盡¶
　　后妃傳曰自欽懐皇后没中宫虛位乆章宗欲立¶
　　李氏而國朝故事皆圖克坦唐古富察納喇布薩¶
　　赫舍哩烏凌阿烏庫哩諸部長之家世為婚姻李¶
　　氏㣲甚大臣固執不從僅封元妃泰和二年生皇¶
　　子徳里二嵗而薨大定八年承御賈氏及范氏皆¶
　　有娠章宗崩元妃召平章政事完顔匡定䇿遺詔¶
　　立王叔衞紹王即位俟内人有娠者二人生男立¶
<pb:KR2m0014_WYG_201-20a>¶
　　為儲貳大安元年二月詔言賈氏乳期已過范氏¶
　　胎形已失賈氏有娠本由李氏詐謀乃賜李氏賈¶
　　氏自盡¶
衛紹王后圖克坦氏大安元年立為皇后至寧元年呼¶
沙呼亂與衛王俱遷於衛邸宣宗即位削皇后號貞祐¶
二年徙衛紹王家人於鄭州¶
宣宗皇后王氏中都人明恵皇后妹也宣宗封翼王章¶
宗詔諸王求民家子以廣繼嗣后與龎氏偕入王邸又¶
<pb:KR2m0014_WYG_201-20b>¶
納后姊貞祐元年封后元妃后無子姊淑妃生哀宗飬¶
以為子二年賜姓温都氏立為后(餘見皇/太后門)¶
明恵皇后王皇后之姊也生哀宗初封淑妃及妹立為¶
后進元妃(餘見皇/太后門)¶
　　后妃傳曰或曰宣宗為諸王時莊獻太子母為正¶
　　妃及即位尊為皇后貞祐元年九月詔曰元妃某¶
　　氏久奉侍於潛藩已賜封於國號可立為皇后其¶
　　名氏葢不可考也或又曰自王氏姊妹入宫而后¶
<pb:KR2m0014_WYG_201-21a>¶
　　寵衰尋為尼王氏遂立為后皆明惠之謀也¶
　　(臣/)等謹按宣宗紀貞祐元年九月無立后之詔至¶
　　二年七月詔立元妃温都氏為皇后此后妃傳所¶
　　云貞祐元年九月詔以元妃某氏為皇后固傳疑¶
　　之辭也又考荘獻太子傳其母未詳元齡傳云或¶
　　曰莊獻同母弟或曰麗妃史氏所生又傳載龎氏¶
　　與王皇后偕入邸後龎氏為真妃生荆王守純又¶
　　哀宗遣圖克坦肆喜迎兩宫時柔妃費摩氏等乘¶
<pb:KR2m0014_WYG_201-21b>¶
　　馬出宫史氏龎氏費摩氏皆無傳不可深考又¶
　　載寳符李氏從至宣徳州居摩訶院将北行於佛¶
　　像前縊死柔妃費摩氏寳符李氏不知為宣宗之¶
　　妃哀宗之妃¶
哀宗皇后圖克坦氏正大元年立為皇后哀宗遷歸徳¶
遣后弟肆喜詣汴奉迎夜至陳留不敢進復歸於汴城¶
破北遷不知所終¶
　　(臣/)等謹按景宣皇帝睿宗顯宗之妃皆追尊為皇¶
<pb:KR2m0014_WYG_201-22a>¶
　　后景宣帝妃富察氏熈宗即位追尊為惠昭皇后¶
　　睿宗妃富察氏大宗之妺之女也世宗即位追尊¶
　　為欽慈皇后又妃李氏世宗生母也世宗即位追¶
　　尊貞懿皇后顯宗妃二人章宗母圖克坦氏已載¶
　　皇太后門宣宗生母劉氏遼陽人宣宗即位追尊¶
　　為昭聖皇后其遼王宗幹之妃已詳皇太后門¶
元太祖光獻翼聖皇后名布爾特格勒津鴻吉哩氏托¶
音色辰女(后妃表作孛兒/台旭真太皇后)世祖至元二年追諡光獻武¶
<pb:KR2m0014_WYG_201-22b>¶
宗至大二年加諡翼聖¶
　　續𢎞簡録曰太祖在沙漢時有哈喇齊繖扎爾都¶
　　爾本塔塔爾伊竒喇斯鴻吉哩等部將合謀不利¶
　　於太祖太祖起兵盡誅之惟鴻吉哩入降賜名色¶
　　辰(本名托音因從太祖起兵/有功賜名色辰故兼稱之)其子阿禪從太祖征¶
　　伐有功賜號諾延(元史后妃傳云賜號國/舅封王爵以統其部族)約曰生¶
　　女世為后生男世尚公主(托音色辰傳曰每嵗四/時孟月聴讀所賜㫖世)¶
　　(世不/絶)以故諸后多出其族¶
<pb:KR2m0014_WYG_201-23a>¶
　　(臣/)等謹按后妃傳於光獻翼聖之諡皆云世祖二¶
　　年十二月所上僃載冊文而𢎞簡録則曰據武宗¶
　　紀有至大二年追諡光獻皇后之文又有上荘聖¶
　　皇后尊諡冊文體例正同且至元初百事草創未¶
　　聞有製冊之禮故依武宗紀而正之今考世祖至¶
　　元二年十二月紀並無上諡之事武宗至大二年¶
　　本紀則大書之且元史后妃表固云至元二年追¶
　　諡光獻至大二年加諡翼聖則傳文之訛甚明邵¶
<pb:KR2m0014_WYG_201-23b>¶
　　氏之言得其實矣¶
和拉衮皇后果勒濟雅坦皇后托果斯皇后特黙倫皇¶
后額琳沁巴勒皇后巴延呼圖克皇后呼實罕妃子¶
　右大鄂爾多¶
呼蘭皇后哈勒巴津皇后伊實琳沁皇后托歡徹爾皇¶
后伊津妃子伊埒呼圖克妃子徹辰妃子哈喇沁妃子¶
　右第二鄂爾多¶
伊蘇皇后和拉哈喇皇后阿齊蘭皇后圖勒古爾皇后¶
<pb:KR2m0014_WYG_201-24a>¶
徹爾皇后阿實克黙色皇后鄂勒哲呼圖克皇后呼嚕¶
古岱妃子呼嚕古爾妃子拉拜妃子¶
　右第三鄂爾多¶
伊蘇肯皇后琿塔噶皇后哈達皇后鄂勒哲和斯皇后¶
雅爾皇后托歡妃子鄂勒哲妃子金蓮妃子鄂勒哲台¶
妃子納蘭妃子瑪爾沁妃子索隆噶妃子¶
　右第四鄂爾多¶
巴拜岱妃子¶
<pb:KR2m0014_WYG_201-24b>¶
　見嵗賜録不知所守鄂爾多¶
　　(臣/)等謹按傳云后妃有四鄂爾多四十餘人不記¶
　　氏族其名悉見於表今表中所列止三十九人豈¶
　　尚有闕佚耶又考金史本紀宣宗貞祐二年奉衛¶
　　紹王公主歸於大元太祖皇帝是為公主皇后不¶
　　知是元史表中何后也¶
　　元史后妃表曰元初因其國俗不娶庶姓非此族¶
　　也不居嫡選盖有姫姜之遺意固可嘉也然其居¶
<pb:KR2m0014_WYG_201-25a>¶
　　則有曰鄂爾多之分沒復有繼承守宫之法位號¶
　　之淆名分之凟則亦甚矣¶
　　(臣/)等謹按太祖之母名諤楞不詳其氏世宗時追¶
　　上尊諡曰宣懿皇后不知卒於何時今據元史后¶
　　妃傳表斷自太祖時始¶
太宗正宫巴喇噶沁皇后(𢎞簡録/無沁字)¶
昭慈皇后托里格訥鼐瑪錦氏(號六/皇后)至元二年崩追諡¶
昭慈¶
<pb:KR2m0014_WYG_201-25b>¶
　　(臣/)等謹按后妃傳六皇后崩於世祖至元二年追¶
　　諡昭慈考世祖本紀后妃表皆不言六皇后崩年¶
　　夫果至元二年則書法不當云追諡疑傳文或有¶
　　誤耳¶
昻輝二皇后克勒竒庫塔納三皇后塔納竒納六皇后¶
額爾吉訥妃子¶
　　(臣/)等謹按憲宗紀曰太宗在潛邸養憲宗為子屬¶
　　昻輝皇后撫育之即二皇后也憲宗二年紀文云¶
<pb:KR2m0014_WYG_201-26a>¶
　　遷太宗皇后克勒竒庫塔納於庫騰所居地之西¶
　　即三皇后也但鼐瑪錦氏既號六皇后何以塔納¶
　　竒納又稱六皇后哉不可得而考矣表言額爾吉¶
　　訥妃子係黙埒之母¶
定宗欽淑皇后名烏拉海額實(后妃表止載此/后為三皇后)定宗崩¶
后以太宗嘗有㫖以皇孫實勒們為嗣抱之垂簾聽政¶
者六月諸王大臣皆不服議立憲宗憲宗二年后及實¶
勒們母以厭禳事覺並賜死至元二年追諡欽淑¶
<pb:KR2m0014_WYG_201-26b>¶
　　(臣/)等謹按實勒們為太宗第三子庫春之子太宗¶
　　嘗撫之宫中稱太孫遺命嗣立者也太宗后立定¶
　　宗故實勒們不立¶
憲宗呼爾察皇后果囉羅部人¶
貞節皇后名呼圖克台鴻吉哩氏阿禪之從孫孟克沁¶
之女(表作阿禪/從孫女)早崩至元二年追諡貞節¶
約索爾皇后貞節后之妺也出卑三皇后嵗己未(憲宗/九年)¶
從憲宗南伐七月憲宗崩九月后亦薨於六盤莾賚呼¶
<pb:KR2m0014_WYG_201-27a>¶
圖克皇后泰定三年詔守巴圖爾營帳¶
　　(臣/)等謹按莾賚呼圖克皇后𢎞簡録亦載之考憲¶
　　宗長子為巴圖爾大王所云詔守巴圖爾營帳其¶
　　即此乎但自憲宗時至泰定帝三年已幾七十年¶
　　矣考泰定帝紀亦無此文疑后妃表所載或誤今¶
　　據書之以俟考¶
世祖大皇后名特古掄鴻吉哩氏濟寧忠武王阿禪裔¶
孫托里女¶
<pb:KR2m0014_WYG_201-27b>¶
　右大鄂爾多¶
徹伯爾皇后鴻吉哩氏濟寧忠武王阿禪諾延女中統¶
初立為皇后至元十年授冊寳十八年崩(本傳作十四/年今以世祖)¶
(紀及后妃/表改正)成宗即位上尊諡曰昭睿順聖¶
　　(臣/)等謹按后妃傳表皆載徹伯爾后授冊寳後尋¶
　　上尊號曰貞懿昭聖順天睿文光應皇后𢎞簡録¶
　　亦載之而存其疑曰世祖至元二十一年始受尊¶
　　號而后以十八年崩恐無先受尊號之理今考傳¶
<pb:KR2m0014_WYG_201-28a>¶
　　表所載尊號乃至元十二年羣臣欲上而帝不許¶
　　者定屬誤載¶
　　又按后妃傳云徹伯爾后濟寧忠武王阿禪之女¶
　　表則云魯忠武王阿禪諾延女考托音色辰之子¶
　　阿禪賜號諾延又考成宗紀元貞元年追封皇國¶
　　舅阿禪諾延為濟寧王諡忠武封駙馬曼濟台為¶
　　濟寧王後進封魯王則阿禪當亦追進魯王以此¶
　　考之徹伯爾一后傳與表究相符合矣特古掄后¶
<pb:KR2m0014_WYG_201-28b>¶
　　傳不載表載之不云何氏何人之女惟𢎞簡録則¶
　　云亦鴻吉哩氏濟寧王阿襌孫托里之女考特色¶
　　辰傳所載同故從之第徹伯爾為阿禪女而特古¶
　　掄諾爾布又為托里仙童女何輩行相逺若此是¶
　　亦可疑耳¶
諾爾布皇后鴻吉哩氏納沁孫仙童之女至元二十年¶
納為皇后繼守正宫¶
　右與徹伯爾后皆第二鄂爾多¶
<pb:KR2m0014_WYG_201-29a>¶
塔喇海皇后諾木歡皇后¶
　右第三鄂爾多¶
巴延烏珍皇后庫庫楞皇后¶
　右第四鄂爾多¶
巴拜哈斯妃子(見嵗賜録不知/所守鄂爾多)蘇喀逹實皇后(泰定三/年詔守)¶
(世祖鄂/爾多)薩巴罕妃子¶
成宗布爾罕皇后巴約特氏駙馬托里和斯之女貞元¶
初立為皇后大徳三年授冊寳大徳十年后謀貶順宗¶
<pb:KR2m0014_WYG_201-29b>¶
妃塔濟與其子仁宗往懐州明年成宗崩后謀立安西¶
王阿南達實哩(亦作阿南逹/無實哩二字)仁宗自懐州入清宫禁誅¶
安西王并搆后以私通事出居東安州賜死實哩達喇¶
元妃鴻吉哩氏額埒春女生子徳壽早薨武宗至大三¶
年追諡貞慈靜懿皇后¶
　　(臣/)等謹按后妃傳於實哩逹喇亦云大徳三年十¶
　　月立為后(𢎞簡録亦載/之表不載)考武宗至大三年十月冊¶
　　文尚稱惟先元妃鴻吉哩氏中云雖小星之逮下¶
<pb:KR2m0014_WYG_201-30a>¶
　　豈衆曜之敢齊用是究成先志式闡徽稱則其當¶
　　成宗時位止元妃無疑也表云配享成廟盖巴約¶
　　特氏既廢成廟遂無配后故追尊元妃以配之今¶
　　據年表及冊文以正后妃傳及𢎞簡録之訛焉¶
克勒竒庫塔納皇后¶
武宗宣慈惠聖皇后名珍格鴻吉哩氏托里子班巴爾¶
之女至大三年冊為后泰定四年崩諡曰宣慈惠聖¶
蘇喀實哩皇后鴻吉哩氏阿禪從孫哈爾吉之女珍格¶
<pb:KR2m0014_WYG_201-30b>¶
皇后之從妺也又有鄂勒哲岱皇后¶
妃伊竒哩氏世宗子安西王莾噶拉之女所出(傳作紐/倫公主)¶
(之女公主即/莾噶拉女)生明宗天厯二年追諡仁獻章聖皇后至¶
正六年改諡莊獻嗣聖唐古氏生文宗天厯二年追諡¶
文獻昭聖皇后¶
仁宗莊懿慈聖皇后名阿南逹實哩鴻吉哩氏生英宗皇¶
慶二年三月冊為皇后(崩言未詳説見/前皇太后門)諡曰荘懿慈聖¶
　　(臣/)等謹按凡鴻吉哩氏之為后者皆依世次詳載¶
<pb:KR2m0014_WYG_201-31a>¶
　　托音色辰傳中獨此后不載¶
達爾瑪實哩皇后¶
英宗荘静懿聖皇后(静表/作靖)名蘇喀巴拉伊竒哩氏昌國¶
公主伊勒噶雅女至治元年冊為后泰定四年崩諡曰¶
荘静懿聖¶
雅本呼圖克皇后多爾濟巴勒皇后¶
泰定帝巴拜哈斯皇后鴻吉哩氏阿禪孫鄂蘭徹爾之¶
女(表作邁珠/罕之女)泰定元年冊為后文宗天厯初徙居樂安¶
<pb:KR2m0014_WYG_201-31b>¶
州呼喇皇后伊蘇皇后布延庫哩頁額實皇后實喇特¶
穆爾皇后塔納皇后又有額琳沁巴拉皇后昌國公主¶
伊勒噶雅女也又有薩都巴拉皇后(𢎞簡録/作妃)帝子壽寧¶
公主女也泰定三年六月納於中宫早卒¶
妃二人一曰巴罕一曰蘇喀達喇(表皆作/皇后)皆鴻吉哩氏¶
托里孫兖王邁珠罕之女文宗天厯初俱安置東安州¶
　　(臣/)等謹按巴拜哈斯為阿禪孫鄂蘭徹爾之女巴¶
　　罕蘇喀達喇為邁珠罕之女后妃傳與托音色辰¶
<pb:KR2m0014_WYG_201-32a>¶
　傳所載相同𢎞簡録亦同惟后妃表以巴拜哈斯亦為¶
　邁珠罕之女且以巴罕為巴拜哈斯之妹蘇喀逹喇為¶
　巴罕之妹與傳互異今姑從后妃傳托音色辰傳載之¶
　又按雅克持穆爾傳有取泰定后為夫人事未詳¶
　所取為何后¶
明宗班布爾實皇后(寧宗紀帝母曰/皇后鼐瑪錦氏)成宗甥壽寧公主¶
之女也(按當與泰定所納/薩都巴拉為姊妹)侍明宗潛邸生寧宗至順元¶
年四月文宗后布達實哩與宦者拜珠謀弑后后暴崩¶
<pb:KR2m0014_WYG_201-32b>¶
貞裕徽聖皇后名瑪勒岱哈喇魯特氏郡王阿爾斯蘭¶
之裔明宗北狩過其部納焉生順帝(后妃傳云生/順帝而崩)順帝¶
至元二年追尊為貞裕徽聖皇后¶
　　(臣/)等謹按此后妃傳之文哈喇魯特氏實生順帝¶
　　與庚申帝記所載回回女子者迥異是豈可曲信¶
　　草野訛傳而反蔑正史耶其追尊在至元二年而¶
　　后妃傳則云文宗立即上諡冊以理揆之當是上¶
　　明宗諡冊時已及后妃而順帝正位後復追尊所¶
<pb:KR2m0014_WYG_201-33a>¶
　　自出以昭示天下故紀傳兩存之也¶
温綽歡皇后伊埓實克皇后布延呼圖克皇后伊蘇皇¶
后托果斯皇后¶
　　(臣/)等謹按元代后妃所守某鄂爾多多稱皇后考¶
　　文宗本紀至順元年十月勅累朝宫分官署凡移¶
　　文無得稱皇后止稱某位下娘子其委用官屬並¶
　　用中書擬聞始得定其稱謂云¶
文宗皇后布逹實哩鴻吉哩氏駙馬魯王多阿克巴拉¶
<pb:KR2m0014_WYG_201-33b>¶
女天厯元年立為后生子雅克特古斯(餘詳皇/太后門)¶
寧宗皇后塔哩雅圖黙色鴻吉哩氏(不詳為/何人女)至順三年¶
十月立為后(時寧宗/已即位)至正二十八年崩¶
　　(臣/)等謹按此乃據后妃傳書之也𢎞簡録所載同¶
　　第后妃表與托音色辰傳皆不載考寧宗崩時年¶
　　七嵗本紀無立后事順帝紀亦不載至正二十八¶
　　年后崩升祔寧宗廟事考至正二十八年順帝北¶
　　奔元亡當此危急之秋何暇行升祔之禮傳文所¶
<pb:KR2m0014_WYG_201-34a>¶
　　載疑其失實但一帝必有一后故存之以俟再考¶
順帝喇特納實哩皇后欽察氏(紀作巴/約特氏)太平王雅克特¶
穆爾女帝即位立為后元統二年授冊寳至元元年(后/妃)¶
(傳作元統三年是年十一月始改至元/元年后之被殺在七月故尚稱元統)丞相巴延奏后¶
兄騰吉斯弟塔喇海謀逆誅之遷后出宫巴延鴆殺后¶
於開平民舍¶
巴延呼圖克皇后鴻吉哩氏武宗珍格皇后姪毓徳王¶
博囉特穆爾女至元三年立為后至正二十五年崩¶
<pb:KR2m0014_WYG_201-34b>¶
鄂勒哲呼圖克皇后竒氏髙麗人起家㣲初進為宫女¶
生皇太子阿裕實哩達喇巴延呼圖克皇后崩立為后¶
改賜索隆噶氏至正二十八年從帝北奔¶
　　(臣/)等謹按順帝紀至正七年十二月隆福宫三皇¶
　　后鴻吉哩氏薨史無傳不可考¶
　　又按睿宗顯宗之妃皆追尊為皇后睿宗妃繅勒¶
　　噶塔納竒唻氏生憲宗世祖相繼為帝至元二年¶
　　追尊荘聖皇后至大二年加諡顯懿顯宗元妃名¶
<pb:KR2m0014_WYG_201-35a>¶
　　布延庫哩頁額實鴻吉哩氏生泰定帝泰定帝即¶
　　位追尊宣懿淑聖皇后其裕宗順宗之后已詳皇¶
　　太后門¶
　　又按元代后妃多鴻吉哩氏仁宗裕宗顯宗之后¶
　　史傳不言為何人女餘諸后每從其自出者言之¶
　　矣第托音色辰傳中世次已半不可考據后妃傳¶
　　叅校往往不符如托里為阿禪之孫(托音色辰傳/曰有托里者)¶
　　(阿禪之裔孫也又曰世祖后特古掄阿/禪孫托里之女孫字裔孫字亦不符)武宗真格¶
<pb:KR2m0014_WYG_201-35b>¶
　　后為托里子班巴爾女蘇喀實哩皇后為阿禪從¶
　　孫哈爾吉女而謂即真格之從妹(后妃傳/表皆然)世次舛¶
　　矣且托里稱阿勒達爾圖為族父阿勒達爾圖即¶
　　特穆爾係阿禪之孫琳沁之子則托里當為阿禪¶
　　曽孫行以此班之真格與蘇喀實哩之輩行尤逺¶
　　也舉一以例其餘蓋皆不可得而深考矣¶
　　又按馬端臨考凡奉冊皇太后皇太后臨朝稱制¶
　　冊后妃皇太子皇子公主公主下嫁諸儀注皆分¶
<pb:KR2m0014_WYG_201-36a>¶
　　載帝系考各門下今以此類禮儀無一非王禮也¶
　　故仍王圻續通考本槩列於王禮考而此不録¶
明大祖孝慈髙皇后馬氏宿州人父為徐王馬公后㓜¶
時育於郭子興子興竒太祖以后歸焉洪武元年冊為¶
皇后十五年崩永樂元年加上尊諡曰孝慈昭憲至仁¶
文徳承天順聖髙皇后嘉靖十七年加上尊諡曰孝慈¶
貞化哲順仁徽成天育聖至徳髙皇后¶
成穆貴妃孫氏陳州人年十八太祖納之及即位冊封¶
<pb:KR2m0014_WYG_201-36b>¶
貴妃位衆妃上洪武七年薨¶
淑妃李氏壽州人廣武衛指揮傑之女洪武十七年冊¶
封淑妃攝六宫事未幾薨¶
寧妃郭氏濠人父為營國公山甫太祖㣲時山甫以相¶
當極貴遣妃侍之後封寧妃李淑妃薨妃攝六宫事¶
　　(臣/)等謹按諸王公主傳太祖有胡充妃逹定妃郭¶
　　惠妃胡順妃韓妃余妃楊妃周妃趙貴妃李賢妃¶
　　劉惠妃葛麗妃髙麗韓妃鄭安妃或生皇子或生¶
<pb:KR2m0014_WYG_201-37a>¶
　　公主史皆無傳不可考其肅王楧之母郜氏并無¶
　　封號¶
惠帝皇后馬氏光禄少卿全之女洪武二十八年冊為¶
皇太孫妃建文元年冊為皇后四年六月京城䧟崩於¶
火¶
成祖仁孝皇后徐氏中山王達長女洪武九年冊為燕¶
王妃成祖即位冊為皇后永樂五年崩仁宗即位上尊¶
諡曰仁孝慈懿誠明莊獻配天齊聖文皇后¶
<pb:KR2m0014_WYG_201-37b>¶
昭獻貴妃王氏蘇州人永樂七年封貴妃十八年薨¶
恭獻賢妃權氏光禄卿永均女朝鮮所貢永樂七年封¶
賢妃八年薨¶
仁宗誠孝皇后張氏永城人彭城伯麒之女洪武十六¶
年封燕世子妃永樂二年封皇太子妃仁宗立冊為皇¶
后(餘詳皇/太后門)¶
　　(臣/)等謹按諸王𫝊仁宗有李賢妃張順妃郭貴妃¶
　　史皆無𫝊不可考¶
<pb:KR2m0014_WYG_201-38a>¶
宣宗恭讓皇后胡氏濟寧人永樂十五年選為皇太孫¶
妃後為皇太子妃宣宗即位立為皇后宣徳三年上表¶
辭位至正統八年崩天順七年上尊諡曰恭讓誠順康¶
穆静慈章皇后¶
　　后妃傳曰后無子又善病而孫貴妃有寵宣宗令¶
　　后上表辭位退居長安宫賜號静慈仙師而冊貴¶
　　妃為后諸大臣張輔蹇義等皆不能争張太后憫¶
　　后賢常召居清寧宫内廷朝宴命居孫后上至天¶
<pb:KR2m0014_WYG_201-38b>¶
　　順六年孫太后崩錢皇后為英宗言后賢而無罪¶
　　因勸復其位號英宗問大學士李賢賢對曰陛下¶
　　此心天地鬼神實臨之然臣以陵寝享殿神主俱¶
　　宜如奉先殿式庶稱陛下明孝明年七月乃上尊¶
　　諡并修陵寢¶
孝恭皇后孫氏鄒平人安國公忠之女㓜入宫成祖選¶
為皇太孫嬪宣宗即位封貴妃宣徳三年胡后廢遂冊¶
為皇后(餘詳皇/太后門)¶
<pb:KR2m0014_WYG_201-39a>¶
　　后妃傳曰冊封故事惟皇后金寳金冊貴妃以下¶
　　有冊無寳孫妃有寵宣宗請於大后製金寳賜焉¶
　　貴妃有寳自此始妃亦無子隂取宫人子為己子¶
　　即英宗也英宗生母人卒無知之者¶
呉后景帝母也丹徒人彦名之女(彦名應亦贈/官史未詳)宣宗為¶
太子時選入宫宣徳三年封賢妃(餘詳皇/太后門)¶
惠妃郭氏名愛鳯陽人入宫為嬪二旬而卒正統元年¶
追贈皇庶母惠妃時又贈諡何氏為端静貴妃趙氏為¶
<pb:KR2m0014_WYG_201-39b>¶
純静賢妃呉氏為貞順惠妃焦氏為莊静淑妃曹氏為¶
莊順敬妃徐氏為貞惠順妃袁氏為恭定麗妃諸氏為¶
貞静淑妃李氏為恭順充妃何氏為肅僖成妃皆宣宗¶
殉塟宫妃也¶
　　后妃傳曰初太祖崩宫人多從死者建文永樂時¶
　　相繼優恤若張鳯李衡趙福張璧汪賓諸家皆世¶
　　襲千户人謂之太祖朝天女户成仁宣三朝亦用¶
　　殉及景帝以郕王薨猶用其制蓋王府皆然至英¶
<pb:KR2m0014_WYG_201-40a>¶
　　宗遺詔始罷之¶
英宗孝莊皇后錢氏海州人金吾右衛指揮使貴之女¶
正統七年立為后(餘詳皇/太后門)¶
貴妃周氏昌平人慶雲侯能之女天順元年封貴妃(餘/詳)¶
(皇太/后門)¶
　　(臣/)等謹按諸王公主傳英宗有楊安妃魏徳妃萬¶
　　宸妃髙淑妃韋徳妃史皆無𫝊不可考其嘉祥公¶
　　主母劉氏並無封號¶
<pb:KR2m0014_WYG_201-40b>¶
景帝廢后汪氏順天人錦衣指揮僉事瑛之女正統十¶
年冊為郕王妃景帝即位冊為皇后景泰三年廢天順¶
時仍稱郕王妃正徳元年薨二年上尊諡曰貞惠安和¶
景皇后¶
　　后妃傳曰后生二女無子景泰三年妃杭氏生子¶
　　見濟景帝欲立為太子而廢憲宗后執不可以是¶
　　忤帝意故廢景帝崩後英宗以其後宫唐氏等殉¶
　　議及后李賢曰妃已幽廢况兩女㓜尤可憫乃已¶
<pb:KR2m0014_WYG_201-41a>¶
肅孝皇后杭氏錦衣衛指揮使昱之女初為妃景泰三¶
年廢汪皇后冊妃為皇后七年崩英宗復辟削后號¶
　　(臣/)等謹按弇州史料後集載英宗天順元年發都¶
　　督唐輿充軍以其女為郕王貴妃輿受郕王厚賞¶
　　故也唐貴妃史無傳不可考當即用以為殉者¶
憲宗廢后呉氏順天人都督同知俊之女天順八年七¶
月立為皇后甫踰月以杖萬貴妃而廢正徳元年薨¶
　　后妃傳曰后薨劉瑾欲焚之大學士王鏊持不可¶
<pb:KR2m0014_WYG_201-41b>¶
　　乃以妃禮塟¶
孝貞皇后王氏上元人阜國公鎮之女呉后廢遂冊為¶
皇后(餘詳皇/太后門)¶
孝穆皇后紀氏賀縣人本蠻土官女成化中俘入掖庭¶
命守西藏帝幸之生皇子是為孝宗育於西内十一年¶
帝遣使迎皇子頒詔天下移妃居永壽宫是年六月暴¶
薨諡恭恪莊僖淑妃孝宗即位追諡為孝穆慈慧恭恪¶
莊僖崇天承聖純皇后¶
<pb:KR2m0014_WYG_201-42a>¶
　　后妃傳曰妃生孝宗於西内時萬貴妃專寵而妬¶
　　使門監張敏溺焉敏藏之他室憲宗自悼恭太子¶
　　薨後鬰鬰不樂敏乘間言之憲宗大喜即日幸西¶
　　内遣使迎皇子時已六嵗矣妃抱皇子泣曰兒去¶
　　吾不得生兒見黄袍有鬚者即兒父也及移居永¶
　　壽數召見萬貴妃日夜怨泣曰羣小紿我六月妃¶
　　暴薨或曰貴妃致之死或曰自縊後孝宗時大學¶
　　士尹直撰哀冊有云覩漢家堯母之門増宋室仁¶
<pb:KR2m0014_WYG_201-42b>¶
　　宗之慟帝燕閒念誦輙欷歔流涕¶
賢妃柏氏生悼恭太子為萬貴妃所害¶
孝惠皇后邵氏昌化人父林(早没世宗立封其/弟喜為昌化伯)生興王¶
成化十二年封宸妃進封貴妃(餘詳皇/太后門)¶
恭肅貴妃萬氏諸城人錦衣衛指揮使貴之女㓜選入¶
掖庭及長侍憲宗於東宫成化二年封貴妃二十三年¶
暴疾薨諡曰恭肅端慎榮靖皇貴妃¶
　　后妃傳曰妃善迎帝意䜛廢呉后六宫希得進御¶
<pb:KR2m0014_WYG_201-43a>¶
　　紀淑妃之死實妃為之及𢎞治初御史曹璘請削¶
　　妃諡號魚䑓縣丞徐頊請逮治診視紀太后諸醫¶
　　捕萬氏家屬究問當時薨狀孝宗以重違先帝意¶
　　已之¶
　　(臣/)等謹按諸王傳憲宗有張徳妃姚安妃楊恭妃¶
　　潘貴妃史皆無傳不可考¶
孝宗孝康皇后張氏興濟人昌國公巒之女成化二十¶
三年選為太子妃是年孝宗即位冊為皇后(餘詳皇/太后門)¶
<pb:KR2m0014_WYG_201-43b>¶
武宗孝静皇后夏氏上元人慶陽伯儒之女正徳元年¶
冊為皇后世宗嘉靖元年上尊稱曰荘肅皇后十四年¶
崩諡曰孝静荘惠安肅毅皇后十五年加諡温誠順天¶
偕聖¶
　　后妃傳曰后崩議諡大學士張孚敬曰大行皇后¶
　　帝嫂也與累朝元后異宜用二字或四字李時曰¶
　　宜用八左都御史王廷相吏部侍郎霍韜等曰均¶
　　帝后也何殊禮部尚書夏言集衆議因奏曰古人¶
<pb:KR2m0014_WYG_201-44a>¶
　　尚質諡法簡稱其行後人増加臣子情也大行皇¶
　　后宜如列聖元后諡二四及八於禮無㨿帝不從¶
　　再議羣臣請如孚敬言帝曰用六合隂數焉於是¶
　　上諡孝静莊惠安肅六字後帝覺孚敬言非是后¶
　　諡不備不稱配武宗乃增諡¶
世宗孝潔皇后陳氏元城人泰和伯萬言之女嘉靖元¶
年冊為皇后七年以觸帝怒驚悸崩諡曰悼靈十五年¶
改諡孝潔隆慶元年上尊諡曰孝潔恭懿慈睿安莊相¶
<pb:KR2m0014_WYG_201-44b>¶
天翊聖肅皇后¶
廢后張氏世宗第二后也初封順妃陳皇后崩冊為皇¶
后嘉靖十三年廢十五年薨¶
孝烈皇后方氏世宗第三后也江寧人安平侯鋭之女¶
嘉靖十年三月冊為嬪張皇后廢冊為皇后二十六年¶
崩諡孝烈隆慶元年上尊諡曰孝烈端順敏惠恭誠祗¶
天衛聖皇后¶
　　后妃傳曰帝即位十年未有子張孚敬言古者天¶
<pb:KR2m0014_WYG_201-45a>¶
　　子並立六宫三夫人九嬪二十七世婦八十一御¶
　　妻所以廣嗣也請博求淑女為嗣子計從之十年¶
　　三月方后與鄭氏王氏閻氏韋氏沈氏盧氏沈氏¶
　　杜氏同冊為九嬪冠九翟冠大采鞠衣圭用次玊¶
　　榖文冊黄金塗視皇后殺五分之一至期帝衮冕¶
　　告太廟皮弁御華盖殿傳㫖遣大臣行冊禮既冊¶
　　從皇后朝奉先殿禮成帝受百官賀盖創禮也張¶
　　后廢方氏立為后封沈氏宸妃閻氏麗妃舊制立¶
<pb:KR2m0014_WYG_201-45b>¶
　　后謁内廟而已至是下禮臣議廟見禮至期帝率¶
　　后謁太廟及世廟頒詔天下¶
端妃曹氏以宫婢楊金英謀弑帝被誅¶
　曹妃有色帝愛之冊為端妃二十一年宫婢楊金英¶
　等謀弑逆帝賴后救得免時帝宿曹端妃宫后命内¶
　監捕宫人雜治言金英等弑逆王寧嬪首謀端妃雖¶
　不與亦知謀時帝病悸不能言后傳帝命收端妃寧¶
　嬪及金英等悉磔於市并誅其族屬十餘人然妃實¶
<pb:KR2m0014_WYG_201-46a>¶
　不知也¶
孝恪后杜氏大興人慶都伯林之女穆宗生母也嘉靖¶
十年封康嬪十五年進封妃三十二年薨諡榮淑穆宗¶
立上尊諡曰孝恪淵純慈懿恭順贊天開聖皇太后¶
　　(臣/)等謹按諸王傳世宗有閻貴妃王貴妃盧靖妃¶
　　江肅妃趙懿妃陳雍妃趙榮妃史皆無傳閻王盧¶
　　三妃即嘉靖十年所冊為嬪者江趙陳趙四妃則¶
　　不知何年所選皆不可詳考¶
<pb:KR2m0014_WYG_201-46b>¶
穆宗孝懿皇后李氏昌平人徳平伯銘之女穆宗為裕¶
王選為妃嘉靖三十七年薨帝即位諡曰孝懿神宗即¶
位上尊諡曰孝懿貞惠順哲恭仁儷天襄聖莊皇后¶
孝安皇后陳氏通州人固安伯景行之女嘉靖三十七¶
年選為裕王繼妃隆慶元年冊為皇后(餘詳皇/太后門)¶
孝定后李氏漷縣人安國公偉之女神宗生母也侍穆¶
宗於裕邸隆慶元年三月封貴妃(餘詳皇/太后門)¶
神宗孝端皇后王氏餘姚人永年伯偉之女萬厯六年¶
<pb:KR2m0014_WYG_201-47a>¶
冊為皇后四十八年崩諡孝端光宗即位上尊諡曰孝¶
端貞恪荘惠仁明嫓天毓聖顯皇后¶
孝靖后王氏永寧伯天瑞之女光宗生母也隆慶十年¶
封恭妃二十四年進封皇貴妃四十年薨諡温肅端靖¶
純懿皇貴妃光宗即位詔議尊諡熹宗即位上尊諡曰¶
孝靖温懿敬讓貞慈參天允聖皇太后¶
恭恪貴妃鄭氏大興人都督同知成憲之女萬厯初入¶
宫封貴妃生皇三子進皇貴妃神宗崩遺命封皇后禮¶
<pb:KR2m0014_WYG_201-47b>¶
部侍郎孫如游争之乃止崇禎三年薨諡曰恭恪惠榮¶
和靖皇貴妃¶
　　(臣/)等謹按傳言妃有寵於帝以生皇三子即進貴¶
　　妃而玊恭妃之子冊為太子尚未進封外廷疑妃¶
　　有立己子謀羣争國本章奏累數千百嗣是而憂¶
　　危竑議之書及瘋顛梃擊之案起矣¶
昭妃劉氏(封年/未詳)崇禎時尚為太妃十五年薨¶
　　神宗王皇后傳曰妃於天啟崇禎時居慈寧宫掌¶
<pb:KR2m0014_WYG_201-48a>¶
　　太后璽莊烈帝事之如大母¶
　　(臣/)等謹按諸王傳神宗有周端妃李貴妃史皆無¶
　　傳不可考¶
光宗孝元皇后郭氏順天人博平侯維城之女萬厯二¶
十九年冊為皇太子妃四十一年薨諡恭靖熹宗即位¶
上尊諡曰孝元昭懿哲惠莊仁合天弼聖貞皇后¶
孝和后王氏順天人父鉞(當追贈/史未載)熹宗生母也侍光宗¶
東宫為選侍後進才人四十七年薨熹宗即位上尊諡¶
<pb:KR2m0014_WYG_201-48b>¶
曰孝和恭獻温穆徽慈偕天鞠聖皇太后¶
孝純后劉氏海州人後籍宛平新樂侯應元之女莊烈¶
帝生母也初入宫為淑女萬厯三十八年生莊烈帝後¶
五年薨莊烈帝長追封賢妃及即位上尊諡曰孝純恭¶
懿淑穆莊静毗天毓聖皇太后¶
康妃李氏光宗選侍也光宗即位不豫命封為皇貴妃¶
未舉行熹宗即位敕停封號天啟四年封為康妃乆之¶
始薨¶
<pb:KR2m0014_WYG_201-49a>¶
　　(臣/)等謹按傳言光宗力疾御煖閣命大臣封李選¶
　　侍為皇貴妃未及封而帝崩時選侍以侍疾尚居¶
　　乾清宫謀挾皇長子自重東宫伴讀王安以劉一¶
　　燝誰敢匿新天子之言入白選侍乃抱皇長子出¶
　　於是一燝周嘉謨楊漣左光斗等䟽請選侍移宫¶
　　議數日移居噦鸞宫既而御史賈繼春以選侍失¶
　　所具揭移宫一案遂成聚訟熹宗即位之初敕言¶
　　選侍阻朕煖閣司禮監固請得出又使李進忠再¶
<pb:KR2m0014_WYG_201-49b>¶
　　三趣囬明欲要挾朕躬垂簾聽政且選侍毆崩聖¶
　　母自忖有罪不令朕與聖母舊侍交言今停封號¶
　　以慰聖母在天之靈已復削賈繼春籍是時委任¶
　　王安故敕諭如此乆之魏閹亂政遂矯帝命封為¶
　　康妃復召繼春與前㫖大異矣¶
莊妃李氏光宗選侍天啟元年封莊妃以魏忠賢客氏¶
用事憤鬰而薨¶
　　后妃傳曰宫中有二李選侍故以東西别之封康¶
<pb:KR2m0014_WYG_201-50a>¶
　　妃者為西李此為東李莊烈帝失母光宗命東李¶
　　撫視之¶
選侍趙氏光宗時未有封號天啟時為魏忠賢客氏矯¶
㫖賜自盡¶
　　(臣/)等謹按諸王傳光宗有定懿妃王敬妃史皆無¶
　　傳不可考¶
熹宗懿安皇后張氏祥符人太康伯國紀之女天啟元¶
年冊為皇后莊烈帝立上尊號曰懿安皇后崇禎十七¶
<pb:KR2m0014_WYG_201-50b>¶
年流㓂䧟都城后自盡¶
　　后妃傳曰后數於帝前言客魏過失客魏交恨遂¶
　　誣后非國紀女幾惑帝聽三年后有娠客魏盡逐¶
　　宫人異己者而以其私人承奉竟損元子後宫門¶
　　有匿名書列忠賢逆狀疑出國紀及被遂諸臣手¶
　　奸黨欲因此揺動中宫㑹有阻者事乃已(㨿外戚/傳以大)¶
　　(學士李國/&KR1376;言而止)熹宗大漸折忠賢逆謀傳位信王者后¶
　　力也¶
<pb:KR2m0014_WYG_201-51a>¶
　　　朱彛尊曰甲申㓂難朝野相傳謂懿安皇后不死¶
　　　然我¶
世祖章皇帝實録大書元年五月𦵏明天啟皇后張氏於¶
　　　昌平州足以洗其寃矣¶
　裕妃張氏慧妃范氏成妃李氏¶
　　張妃為客魏幽於别宫絶食而死范妃生悼懐太子¶
　　不育復失寵成妃李氏於帝前密為乞憐客魏知之¶
　　亦幽成妃於别宫以有豫藏食物半月不死斥為宫¶
<pb:KR2m0014_WYG_201-51b>¶
　　人崇禎初皆復妃號¶
　　　(臣/)等謹按諸王傳熹宗有范貴妃任容妃史皆無¶
　　　傳不可考¶
　愍帝愍皇后周氏蘇州人徙居大興嘉定伯奎之女天¶
　啟中選入信邸冊為妃帝即位立為皇后崇禎十七年¶
　京城䧟帝命后自裁遂崩¶
　大清定京師諡后曰莊烈愍皇后¶
　貴妃袁氏父祐(未詳/何封)當京師䧟時帝令自盡絶而復蘇¶
<pb:KR2m0014_WYG_201-52a>¶
大清定京師命有司給居宅贍養終其身¶
貴妃田氏陜西人後家楊州左都督𢎞遇之女崇禎元¶
年封禮妃進皇貴妃十五年薨諡曰恭淑端惠静懐皇¶
貴妃¶
　　明史后妃傳曰太祖鑒前代女禍首嚴内教洪武¶
　　元年命儒臣修女誡諭翰林學士朱升曰治天下¶
　　者正家為先后妃雖母儀天下然不可俾預政事¶
　　至於嬪嬙之屬不過備職事侍巾櫛恩寵或過則¶
<pb:KR2m0014_WYG_201-52b>¶
　　驕恣犯分上下失序厯代宫闈政由内出鮮不為¶
　　禍卿等其纂女訓使後世知所持守五年命禮臣¶
　　議宫官女職之制禮臣言漢設内官一十四等凡數¶
　　百人唐設六局二十四司官凡一百九十人女史¶
　　五十餘人皆選良家女充之帝以所設過多命加¶
　　裁定於是立六局一司局曰尚宫尚儀尚服尚食¶
　　尚寢尚功司曰宫正皆正六品每局領四司其屬¶
　　二十有四而尚宫總行六局之事戒令責罰則宫¶
<pb:KR2m0014_WYG_201-53a>¶
　　正掌之官七十五人女史十八人視唐减一百四¶
　　十餘人諸妃位號亦惟取賢淑莊敬惠順康寧為¶
　　稱終明之代宫壼肅清論者謂其家法之善超軼¶
　　漢唐矣¶
　¶
　¶
　¶
　¶
<pb:KR2m0014_WYG_201-53b>¶
　¶
　¶
　¶
　¶
　¶
　¶
　¶
欽定續文獻通考卷二百一¶
