# -*- mode: mandoku-view; -*-
#+TITLE: 欽定續文獻通考
#+DATE: 2015-08-24 22:50:20.883854
#+PROPERTY: ID KR2m0014
#+PROPERTY: BASEEDITION WYG    
#+PROPERTY: JUAN 卷一百六十
<pb:KR2m0014_WYG_160-1a>¶
欽定四庫全書¶
欽定續文獻通考卷一百六十¶
　經籍考¶
　　經(小學/)¶
　　(臣/)等謹案馬端臨通考小學類自訓詁音韻字學¶
　　各書之後如蘭亭考十七史䝉求弟子職等書皆¶
　　列焉今續輯此門惟訓詁字書韻書以類相從餘¶
　　如帖考則歸目録蒙求則附類書其有闗於養正¶
<pb:KR2m0014_WYG_160-1b>¶
　　閑家者皆入儒家類庶區分部别不使錯雜云¶
宋史藝文志小學類二百六部二千五百七十二卷(不/著)¶
(録者六部/六十九卷)¶
遼金元三史不立藝文志散見各紀𫝊中¶
明史藝文志小學類八種二百四十部一千八百五十¶
九卷¶
　　焦竑曰古者八嵗入小學習六甲四方與書數之¶
　　藝成童而授之迨其大成也知類通達靡所不晰¶
<pb:KR2m0014_WYG_160-2a>¶
　　而小學始基之矣爾雅津渉九流標正名物講藝¶
　　者莫不先之於是有訓詁之學文字之興隨世轉¶
　　易譌舛日繁三蒼之説始製字法而説文興焉於¶
　　是有偏旁之學五聲異律清濁相生孫炎沈約始¶
　　作字音於是有音韻之學葢古昔六藝乗其虛明¶
　　肄之以適用而精神心術之微寓焉矣古學久廢¶
　　世儒采拾經籍格言作為小學以補亾失昔人所¶
　　歎為數可知而義難知今之所患在義可知而數¶
<pb:KR2m0014_WYG_160-2b>¶
　　難陳孰知不得其數則影響空疎而所謂義者何¶
　　可知矣¶
宋¶
羅願爾雅翼三十二卷¶
　願字端良號存齋新安人汝楫子以䕃補承務郎乾¶
　道二年登進士第知鄂州¶
　　都穆序畧曰爾雅周公書也昔之志藝文者附於¶
　　孝經志經籍附於論語皆所以尊經也唐四庫書¶
<pb:KR2m0014_WYG_160-3a>¶
　　目始置之小學之首至宋邢昺等奉勅為疏爾雅¶
　　遂復與諸經並列由周而來作者漢孔鮒有小爾¶
　　雅魏張楫有廣雅宋陸農師有埤雅爾雅翼者宋¶
　　知鄂州新安羅公端良所著也是書之出後於陸¶
　　氏而考覈名物援引百家其博洽視陸氏殆又過¶
　　之惜史闕公傳文獻通考亦不載其書非其裔孫¶
　　文殊曷能使其晦而復傳耶¶
明¶
<pb:KR2m0014_WYG_160-3b>¶
朱謀㙔駢雅七卷¶
　謀㙔見易類¶
　　謀㙔自序畧曰盤誥雅頌選艱而挹賾今去殷周¶
　　三千餘䙫其雕章繪語方言殊訓與夫制事錫名¶
　　豈不淵且博哉畸文隻句獨得訊之頡籕家書乃¶
　　聨二為一駢異而同析之則呉越合之則肝膽古¶
　　故無其編非藝事一大歉哉暇日檢諸解詁排纂¶
　　㪚出之文經子史流稗官賸説㒺不搜括條貫依¶
<pb:KR2m0014_WYG_160-4a>¶
　　廣雅埤雅之義作駢雅七卷又作方國殊語雖所¶
　　見異詞所聞異語皆不删廢要亦郭公夏五之例¶
　　云¶
張萱彚雅二十卷續編二十八卷¶
　萱字孟竒博羅人萬厯時舉人官至戸部郎中¶
魏濬方言據二卷¶
　濬見易類¶
陳與郊方言類聚四卷¶
<pb:KR2m0014_WYG_160-4b>¶
　與郊見禮類¶
　　以上訓詁¶
宋¶
郭忠恕汗簡三卷目録叙畧一卷¶
　忠恕字恕先洛陽人工篆竊尤善畫仕周為宗正丞¶
　兼國子書學博士宋太宗時召為國子監主簿事迹¶
　具宋史文苑傳¶
　　忠恕自述曰小篆散而八分生八分破而𨽻書出¶
<pb:KR2m0014_WYG_160-5a>¶
　　𨽻書悖而行書作行書狂而草書聖自𨽻以下吾¶
　　不欲觀¶
　　周越序畧曰自蒼頡逮我朝善書者得三百九十¶
　　八人以古文大小篆𨽻飛白八分行書草書通為¶
　　八體附以雜書以真書真行行草草書分為四等¶
　　朱彛尊曰周宗正博士洛陽郭忠恕著汗簡編集¶
　　七十二家篆法鳥跡蝌斗畢具依説文例始乙終¶
　　亥後附宋虞部員外郎李直方高士鄭思肖跋¶
<pb:KR2m0014_WYG_160-5b>¶
　　(臣/)等謹案馬考止載佩觹三卷未及汗簡今特補¶
　　録¶
侍其良器續千文一卷¶
　良器里貫未詳官左朝散大夫知池州軍事¶
元¶
戴侗六書故三十三卷¶
　侗字仲達永嘉人淳祐中登進士第以國子監簿守¶
　台州德祐初由秘書郎遷軍器少監辭疾不起¶
<pb:KR2m0014_WYG_160-6a>¶
　　吾邱衍曰戴侗六書故以鐘鼎文編此書不知者¶
　　多好之以其字字皆有不若説文與今不同者多¶
　　也形古字今雜亂無法鐘鼎偏旁不能全有只以¶
　　小篆足之或一字兩法人多不知　(本音/睘)加凢不¶
　　過為寰字乃音作官村字從邨不從寸木今乃書¶
　　此為村引杜詩無村眺望賖為證甚誤學者許氏¶
　　解字引經漢時猶篆𨽻乃得其宜今侗亦引經而¶
　　不能精究經典古字以近世差誤等字作證去説¶
<pb:KR2m0014_WYG_160-6b>¶
　　文逺矣¶
楊桓六書統二十卷　六書統&KR1140;原十二卷¶
　桓字武子號辛泉兖州人中統時以郡諸生補濟州¶
　教授累官太史院校書監察御史國子監司業¶
呉均増修復古編四卷¶
　均字仲平爵里無攷¶
周伯琦説文字原一卷　六書正譌五卷¶
　伯琦字伯温饒州人官至兵部侍郎¶
<pb:KR2m0014_WYG_160-7a>¶
　　伯琦自序畧曰字原以序制作之全正譌以刋𫝊¶
　　冩之誤¶
　　王禕曰伯温於字學最用功其作字結體葢出泰¶
　　山李斯舊碑其著書發明斯義有説文字原六書¶
　　正譌云¶
李文仲字鑑五卷¶
　文仲長洲人¶
舒天民六藝綱目二卷¶
<pb:KR2m0014_WYG_160-7b>¶
　天民字埶風鄞縣人¶
䝉古譯語一卷¶
　不著撰人名氏¶
明¶
華夷譯語一卷¶
　洪武二十二年翰林侍講火源潔等奉勅撰火源潔¶
　䝉古人書前有劉三吾序¶
篇海類編二十卷¶
<pb:KR2m0014_WYG_160-8a>¶
　按舊題宋濓撰屠隆訂正濓字景濓浦江人元至正¶
　末召為編修不就洪武中官至翰林學士承㫖隆字¶
　長卿鄞縣人萬厯進士官禮部主事明史文苑𫝊附¶
　見徐渭𫝊中¶
　　(臣/)等謹案是書致為舛陋且書中所引如田汝耔¶
　　湯顯祖輩皆正德以後人其為謬妄不辨可知所¶
　　稱屠隆訂正者亦託名也¶
黄諌從古正文五卷¶
<pb:KR2m0014_WYG_160-8b>¶
　諌字世臣蘭州人天順進士累官侍講學士後坐與¶
　石亨交謫廣州府通判¶
方仕集古韻𨽻五卷¶
　仕字伯行寧波人¶
楊慎石鼓文音釋五卷附録一卷　六書索隠五卷¶
經子難字二卷¶
　慎見禮類¶
陶滋石鼓文正誤二卷¶
<pb:KR2m0014_WYG_160-9a>¶
　滋字時雨絳州人正徳進士¶
豐道生金石遺文五卷¶
　道生即豐坊所更名也坊見易類¶
王應電同文備考八卷附聲韻㑹通韻要粗釋二卷¶
　應電見禮類¶
顧充字義總畧四卷¶
　充字囘瀾上虞人隆慶舉人官至南京工部都水司¶
　郎中¶
<pb:KR2m0014_WYG_160-9b>¶
魏校六書精藴六卷音釋一卷¶
　校見禮類¶
　　錢曽曰此於六書之學詳考極佳尚是徐元懋手¶
　　冩藁本後附莊渠先生親筆書四紙亦墨莊中一¶
　　古物也¶
陳士元古俗字畧七卷¶
　士元見易類¶
周宇字考啟蒙十六卷¶
<pb:KR2m0014_WYG_160-10a>¶
　宇字必大西安左衛人嘉靖舉人官戸部主事¶
併音連聲字學集要四卷¶
　不著撰人名氏萬厯二年㑹稽陶承學得此書於呉¶
　中屬其同邑毛曾刪訂前有承學序承學字子述嘉¶
　靖進士累官禮部尚書¶
張士佩六書賦音義三卷¶
　士佩字澽濵韓城人嘉靖進士官南京户部尚書¶
卞蓘古器銘釋十卷¶
<pb:KR2m0014_WYG_160-10b>¶
　蓘揚州人始末無攷¶
田藝衡同文集五十卷¶
　藝衡字子藝錢塘人以歲貢生官休寧縣訓導明史¶
　文苑傳附見其父汝成𫝊中¶
趙撝謙童䝉習句一卷¶
　撝謙原名古則餘姚人宋秦悼惠王之後洪武中徴¶
　修洪武正韻持議不協出為中都國子監典簿罷歸¶
　尋以薦為瓊山縣教諭事迹具明史文苑𫝊¶
<pb:KR2m0014_WYG_160-11a>¶
　　本𫝊畧曰撝謙博究六經百氏之學尤精六書時¶
　　目為考古先王¶
　　撝謙自述畧曰自許叔重以來以同意相受考老¶
　　字為轉注依聲託事令長字為假借其説既興康¶
　　成以之而解經漁仲以之而成畧遂失假借轉注¶
　　之本指蕭楚謂一字轉其聲而讀之是謂轉注宋¶
　　張有曰轉注者展轉其聲注釋他字之謂也假借¶
　　者不轉韻而假借為他用之謂也近世程端禮謂¶
<pb:KR2m0014_WYG_160-11b>¶
　　轉注為轉聲假借為借聲皆足正考老之謬¶
焦竑俗書刋誤十二卷¶
　竑見易類¶
葉秉敬字孿四卷¶
　秉敬字敬君衢州西安人萬厯進士以部郎出知開¶
　封府進河南提學僉事再遷荆西道參議¶
呉元滿六書正義十二卷　六書總要五卷　六書泝¶
源直音二卷　諧聲指南一卷¶
<pb:KR2m0014_WYG_160-12a>¶
　元滿字敬甫歙縣人萬厯中布衣¶
李登六書指南二卷　摭古遺文二卷補遺一卷　書¶
文音義便考私編五卷　附雖字直音一卷¶
　登字士龍上元人官新野縣知縣¶
林茂槐諸書字考二卷¶
　茂槐字穉虛福清人萬厯進士官至吏部郎中¶
袁子讓字學元元十卷¶
　子讓字仔肩郴州人萬厯進士官眉州知州¶
<pb:KR2m0014_WYG_160-12b>¶
五侯鯖字海二十卷¶
　舊題湯海若訂正¶
　　(臣/)等謹案明湯顯祖號若士亦曰海若臨川人萬¶
　　厯進士官至禮部主事終於遂昌縣知縣事迹見¶
　　明史本傳據是書卷首標題當為顯祖所作然頗¶
　　多訛謬體例亦雜葢明末坊賈所偽託也¶
朱光家字學指南十卷¶
　光家字謙甫上海人¶
<pb:KR2m0014_WYG_160-13a>¶
李當泰字學訂譌二卷¶
　當泰字元祉泗州人¶
徐孝合并字學集篇集韻二十三卷¶
　孝順天布衣始末無攷¶
夏宏字考二卷¶
　宏字用徳號銘乾海陽人¶
都俞類纂古文字考五卷¶
　俞字仲良錢塘人仕履無攷其序跋則萬厯時也¶
<pb:KR2m0014_WYG_160-13b>¶
趙宧光説文長箋一百四卷　六書長箋七卷¶
　宧光字凡夫呉縣人¶
　　顧炎武曰説文原本次第不可見楊慎六書索隠¶
　　曰説文有孔子説楚莊王説左氏説韓非説淮南¶
　　子説司馬相如説董仲舒説京房説衛宏説揚雄¶
　　説劉歆説桑欽説杜林説賈逵説傅毅説官溥説¶
　　譚長説王育説戸彤説張林説黄顥説周盛説逯¶
　　安説歐陽僑説甯嚴説爰禮説徐廵説莊都説張¶
<pb:KR2m0014_WYG_160-14a>¶
　　徹説叔重本諸人之説作説文然則叔重已不能¶
　　盡得古人之意矣萬厯時吴人趙凡夫作説文長¶
　　箋適當喜新尚異之時其書盛行而刺謬者甚多¶
　　如顧野王陳人也而以為晉之虎頭陸龜䝉唐人¶
　　也而以為宋之象山王筠梁人也而以為晉王禹¶
　　偁宋人也而以為南朝恂字箋漢宣帝諱而不知¶
　　宣帝諱詢衍字箋漢平帝諱而不知平帝諱衎後¶
　　漢書劉虞𫝊故吏尾敦於路刼虞首歸𦵏之(注尾/姓敦)¶
<pb:KR2m0014_WYG_160-14b>¶
　　(名/)箋引云後漢尾敦路刼劉虞首歸之莽若以敦¶
　　路為人名而又以𦵏為莽是劉幽州之首歸於王¶
　　莽也叩京兆藍田鄉箋云地近京口故从口夫藍¶
　　田乃今之西安屬而京口則今之鎮江府寸十分¶
　　也漢書律厯志一黍為一分十分為一寸本無可¶
　　疑而増其文曰析寸為分當為十分尺之一此類¶
　　不可勝數姑舉其尤謬者正之¶
　　朱彛尊曰凡夫以篆書名畧以草書體書之名曰¶
<pb:KR2m0014_WYG_160-15a>¶
　　草篆所撰説文長箋一時紙貴然自解人觀之未¶
　　有不齒冷也古之小學書數方名大小二篆八分¶
　　三真六草諸體雜出賴有叔重説文一編自乙至¶
　　亥本之倉頡迨譜以四聲説文亾矣顧野王玉篇¶
　　其文多於叔重孫强又増益之迨題以大廣益而¶
　　玉篇又亡矣葢書之最古者莫如篆學野王雜以¶
　　𨽻書已失其舊李陽冰刋定説文頗出私意詆訶¶
　　許氏凡夫草篆其又何所本乎¶
<pb:KR2m0014_WYG_160-15b>¶
釋道泰集鐘鼎古文韻選五卷¶
　道泰字來峯泰州人¶
張自烈正字通十二卷¶
　自烈見經解類¶
　　(臣/)等謹案是書本自烈撰其前列¶
　國書十二字母則¶
　國朝廖文英所續加也文英字百子連州人康熙中¶
　　官南康府知府¶
<pb:KR2m0014_WYG_160-16a>¶
　　以上字書¶
宋¶
司馬光切韻指掌圖二卷附檢例一卷¶
　光見易類¶
　　(臣/)等謹案是書舊有檢例一卷元邵光祖以為斷¶
　　非光作因自撰為檢圖之例附於其後光祖字宏¶
　　道呉人自署洛邑殆其祖籍也¶
李燾説文解字五音韻譜十卷¶
<pb:KR2m0014_WYG_160-16b>¶
　燾字仁父程史云一字子真號巽岩丹陵人紹興進¶
　士官至敷文閣學士贈光禄大夫謚文簡¶
　　(臣/)等謹案是編前後序見馬考徐鍇繫傳條下而¶
　　佚去標題世遂不知燾有此書今應續録¶
毛晃增修互注禮部韻畧五卷¶
　晃見書類¶
　　魏了翁曰三衢毛氏増韻奏御之六十二年其子¶
　　居正義甫應大司成校正經籍之聘始克録梓於¶
<pb:KR2m0014_WYG_160-17a>¶
　　胄庠然人情異嚮趨簡厭繁故軼其始著尚多刋¶
　　削世之不遇者非獨一增韻也¶
郭守正増修校正押韻釋疑五卷¶
　守正字正己自號紫雲山民景定時人¶
　　(臣/)等謹案押韻釋疑宋紹定時廬陵進士歐陽德¶
　　隆所撰至景定甲子守正増修之¶
楊伯嵒九經補韻一卷¶
　伯嵒字彦思號泳齋代郡人淳祐間以工部郎守衢¶
<pb:KR2m0014_WYG_160-17b>¶
　州¶
　　伯嵒自序畧曰禮部韻一書政為聲律舉子設紹¶
　　興間三山黄進士嘗補選進上乃亦闕畧如禮記¶
　　歛般請以機封毛詩鱣鮪發發之為鱍鱍周禮舎¶
　　采合舞之為釋菜或音義未順或非韻語可押豈¶
　　可任後學之𫝊訛乃即經釋蒐羅萃為一編於嘉¶
　　定十七年冬而書成焉¶
　　俞任禮後序曰禮部韻以畧言多隘之而議欲増¶
<pb:KR2m0014_WYG_160-18a>¶
　　自元祐國子博士孫諤隨乞添収其後黄啓宗有¶
　　補韻呉棫有韻補補音毛晃有増韻張貴謨有韻¶
　　畧補遺近世黄子厚蔣全甫各有論泳齋先生補¶
　　韻凡九經中字之假借音之旁通考訂分彚各疏¶
　　其下¶
金¶
韓孝彦四聲篇海十五卷¶
　孝彦字允中真定松水人¶
<pb:KR2m0014_WYG_160-18b>¶
韓道昭五音集韻十五卷¶
　道昭字伯暉孝彦子¶
元¶
楊桓書學正韻三十六卷¶
　桓見本類¶
劉鑑經史正音切韻指南一卷¶
　鑑字士明闗中人¶
熊忠古今韻㑹舉要三十卷¶
<pb:KR2m0014_WYG_160-19a>¶
　忠字子忠昭武人¶
朱宗文䝉古字韻二卷¶
　宗文字彦章信安人前有劉更序又稱為朱巴延葢¶
　宗文嘗充蒙古字學弟子故别以䝉古語命名也¶
四聲等子一卷¶
　不著撰人名氏¶
漢𨽻分韻七卷¶
　不著撰人名氏¶
<pb:KR2m0014_WYG_160-19b>¶
明¶
洪武正韻十六卷¶
　洪武中翰林侍講學士樂韶鳳宋濓等撰¶
趙撝謙聲音文字通三十二卷¶
　撝謙見本類¶
章黼韻學集成十三卷¶
　黼字道常嘉定人隠居教授以博聞稱¶
蘭廷秀韻畧易通二卷¶
<pb:KR2m0014_WYG_160-20a>¶
　廷秀字上菴正統中人爵里無攷¶
楊慎古音叢目五卷　古音獵要五卷　古音餘一卷¶
　古音附録五卷　竒字韻五卷　古音畧例一卷¶
轉注古音畧五卷　古音駢字一卷¶
　慎見禮類¶
　　慎轉注古音畧自序曰六書分六體班固云象形¶
　　象事象意象聲假借轉注是也六書以十分計之¶
　　象形居其一象事居其二象意居其三象聲居其¶
<pb:KR2m0014_WYG_160-20b>¶
　　四假借借此四者也轉注注此四者也四象以為¶
　　經假借轉注以為緯四象之書有限假借轉注無¶
　　窮也漁仲六書考論假借極有法則至説轉注之¶
　　義則謬以千里矣¶
張位問竒集一卷¶
　位字明成新建人隆慶進士官至吏部尚書武英殿¶
　大學士¶
　　位自序畧曰凡音必先辨五音其淺深輕重全在¶
<pb:KR2m0014_WYG_160-21a>¶
　　齒脗間别之如宫喉音商齒頭正音角牙音徴舌¶
　　頭舌上音羽脣輕音切音之紐不可不别¶
茅溱韻譜本義十卷¶
　溱字平甫丹徒人¶
方日升韻㑹小補三十卷¶
　日升字子謙永嘉人¶
陳第毛詩古音考四卷　屈宋古音義三卷¶
　第見易類¶
<pb:KR2m0014_WYG_160-21b>¶
　　第屈宋古音義自序畧曰毛詩易象之音若日月¶
　　中天耿然不可易矣考之屈宋其音往往與詩易¶
　　合其詩易所無者又往往與周秦漢魏之歌謡詩¶
　　賦合其為古音何疑自唐顔師古太子賢注兩漢¶
　　書於長卿子雲孟堅平子諸賦音有與時乖者後¶
　　儒不察自毛詩楚辭漢賦凡古昔有韻之篇動以¶
　　叶韻當之余少好屈宋一一以古音讀之聲韻頗¶
　　諧因復集屈宋古音義公之同好¶
<pb:KR2m0014_WYG_160-22a>¶
濮陽淶韻學大成四卷¶
　淶字貞菴廣德州人嘉靖舉人官南昌府通判¶
葉秉敬韻表(無卷/數)¶
　秉敬見本類¶
呉繼仕音聲紀元六卷¶
　繼仕見經解類¶
吕維祺音韻日月燈七十卷¶
　維祺見儀注類¶
<pb:KR2m0014_WYG_160-22b>¶
張獻翼讀易韻考七卷¶
　獻翼見易類¶
甘雨古今韻分注撮要五卷¶
　雨字子開永新人萬厯進士由翰林院檢討謫德安¶
　府推官遷南京刑部郎中¶
　　(臣/)等謹案是書雨所撰而注之者為陳士元士元¶
　　見易類¶
吕坤交泰韻一卷¶
<pb:KR2m0014_WYG_160-23a>¶
　坤見儀注類¶
周嘉棟正韻彚編四卷¶
　嘉棟字隆之黄州人萬厯進士¶
程元初律古詞曲賦叶韻十二卷¶
　元初字全之歙縣人¶
朱簡韻總持三卷¶
　簡字修能萬厯時人¶
釋真空篇韻貫珠集一卷¶
<pb:KR2m0014_WYG_160-23b>¶
　真空號清泉萬厯中京師慈仁寺僧¶
金尼閣西儒耳目資(無卷/數)¶
　尼閣字四表西洋人¶
楊時偉正韻箋四卷¶
　時偉見春秋類¶
喬中和元韻譜五十四卷¶
　中和見易類¶
陳藎謨皇極圖韻一卷¶
<pb:KR2m0014_WYG_160-24a>¶
　藎謨字獻可嘉興人黄道周之門人¶
　　(臣/)等謹案是書本邵子皇極經世聲音倡和之説¶
　　而推衍之末以經緯子母為説實即邵子之言隂¶
　　陽剛柔也¶
陳藎臣元音統韻二十二卷¶
　藎臣始末無攷¶
　　(臣/)等謹案是書為其門人胡邵瑛增修¶
桑紹良青郊雜著一卷　文韻考衷六聲㑹編十二卷¶
<pb:KR2m0014_WYG_160-24b>¶
　紹良字遂叔零陵人¶
龔黄古叶讀五卷¶
　黄爵里無攷¶
楊貞一詩音辨畧二卷¶
　貞一字孟公新都人¶
馬自援等音外集一卷内集一卷¶
　自援雲南人始末無攷¶
纂韻五十卷¶
<pb:KR2m0014_WYG_160-25a>¶
　不著撰人名氏¶
字韻合璧二十卷¶
　不著撰人名氏但題鄱東朱孔陽訂正¶
　　以上韻書¶
　¶
　¶
　¶
　¶
<pb:KR2m0014_WYG_160-25b>¶
　¶
　¶
　¶
　¶
　¶
　¶
　¶
欽定續文獻通考卷一百六十¶
